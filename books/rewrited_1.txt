<p style="margin-bottom: 15px;">Рей Дуґлас Бредбері
</p><p style="margin-bottom: 15px;">
</p><p style="margin-bottom: 15px;">451° ЗА ФАРЕНГЕЙТОМ
</p><p style="margin-bottom: 15px;">
</p><p style="margin-bottom: 15px;">(Переклад: Євген Крижевич)
</p><p style="margin-bottom: 15px;">
</p><p style="margin-bottom: 15px;">Фантастика
</p><p style="margin-bottom: 15px;">
</p><p style="margin-bottom: 15px;">----------------------------------------------
</p><p style="margin-bottom: 15px;">
</p><p style="margin-bottom: 15px;">Донові Конгдону із вдячністю
</p><p style="margin-bottom: 15px;">
</p><p style="margin-bottom: 15px;">451° за Фаренгейтом — температура, при якій загоряється папір.
</p><p style="margin-bottom: 15px;">
</p><p style="margin-bottom: 15px;">Якщо тобі дадуть лінійований папір, пиши впоперек.
</p><p style="margin-bottom: 15px;">
</p><p style="margin-bottom: 15px;">Хуан Рамон Хіменес
</p><p style="margin-bottom: 15px;">
</p><p style="margin-bottom: 15px;">Частина перша
</p><p style="margin-bottom: 15px;">
</p><p style="margin-bottom: 15px;">ТАК ПРИЄМНО БУЛО...
</p><p style="margin-bottom: 15px;">
</p><p style="margin-bottom: 15px;">Так приємно було дивитись, як вогонь поглинає речі, як вони чорніють і змінюються. В кулаках— мідний наконечник брандспойта; величезний <br>пітон випльовує отруйний гас; кров бухкає у скронях, а руки, що перетворюють на попіл подерті сторінки історії, здаються руками <br>дивовижного музики, який диригує симфонію полум'я й горіння. Символічний шолом з цифрою 451 низько насунений на чоло; очі палають <br>жовтогарячим вогнем від думки, що буде далі. Він натискає на запальник — і будинок ніби підстрибує в жадібному полум'ї, що забарвлює <br>вечірнє небо в червоне, жовте й чорне. Він сягнисто ступає крізь рій вогненно-червоних світляків. Йому нестерпно хочеться, як колись, у <br>дитинстві, встромити в вогонь паличку з льодяником саме тоді, коли книжки, змахуючи, наче голуби, крилами-сторінками, вмирають на ґанку <br>й на лужку перед будинком, злітають іскристими вихорами, і чорний від кіптяви вітер відносить їх геть.
</p><p style="margin-bottom: 15px;">
</p><p style="margin-bottom: 15px;">На обличчі Монтега застигла посмішка-гримаса, яка з'являється на губах людини, коли її раптом обпалить вогнем, і вона рвучко <br>відсахнеться від його пекучого доторку.
</p><p style="margin-bottom: 15px;">
</p><p style="margin-bottom: 15px;">Він знав, що, повернувшись у пожежне депо, він, менестрель вогню, глянувши в дзеркало, дружньо підморгне своєму обпаленому, вимазаному <br>сажею обличчю. А згодом у темряві, вже засинаючи, він усе ще відчуватиме на губах застиглу судорожну посмішку.
</p><p style="margin-bottom: 15px;">
</p><p style="margin-bottom: 15px;">Він старанно витер і повісив на цвях свій чорний лискучий шолом, дбайливо повісив поряд брезентову куртку, з насолодою помився під <br>душем, потім, заклавши руки в кишені та насвистуючи, перетнув майданчик верхнього поверху пожежної станції й ковзнув у люк. В останню <br>секунду, коли, здавалося, він розіб'ється, Монтег висмикнув руки з кишень і охопив мідну жердину, яка зі скрипом зупинилась, ледь його <br>ноги торкнулися цементної підлоги першого поверху.
</p><p style="margin-bottom: 15px;">
</p><p style="margin-bottom: 15px;">Він вийшов і нічною вулицею рушив до метро, де по підземному тунелю мчав безшумний пневматичний поїзд.
</p><p style="margin-bottom: 15px;">
</p><p style="margin-bottom: 15px;">Поїзд невдовзі викинув його разом із сильним струменем теплого повітря на викладений жовтими кахлями ескалатор, що вів на поверхню в <br>передмісті.
</p><p style="margin-bottom: 15px;">
</p><p style="margin-bottom: 15px;">Насвистуючи, Монтег піднявся на ескалаторі в нічну тишу. Він простував до рогу, не думаючи ні про що, в усякому разі, ні про що <br>особливе. Але раптом сповільнив ходу, ніби звідкись налетів вітер і хтось покликав його на ім'я.
</p><p style="margin-bottom: 15px;">
</p><p style="margin-bottom: 15px;">Ось уже кілька вечорів, ідучи при світлі зір до повороту, за яким тротуар вів до його дому, Монтег почував себе так дивно. Йому *PADE_END*<br>здавалося, що за мить до того, коли йому треба було повернути, за рогом хтось стояв. Повітря було ніби заряджене якоюсь особливою тишею, <br>наче там хтось, причаївшись, підстерігав його, а перед самим його приходом перетворювався на тінь і пропускав Монтега крізь себе. Може, <br>він уловлював якийсь слабкий запах, а може, шкірою рук і обличчя відчував ледь помітне підвищення температури там, де стояв той <br>невидимка, зігріваючи повітря своїм теплом. Зрозуміти це було неможливо. Але щоразу, повернувши за ріг, він бачив лише білий безлюдний <br>тротуар, що ніби вигинався. Лише одного вечора йому здалося, ніби щось швидко майнуло через лужок і щезло, перш ніж він устиг <br>вглядітися чи вимовити бодай слово.
</p><p style="margin-bottom: 15px;">
</p><p style="margin-bottom: 15px;">Та сьогодні він так стишив ходу, що майже зупинився. Подумки він був уже за рогом — і раптом до нього долинув ледь чутний шерех. <br>Дихання? Чи рух повітря, викликаний присутністю когось, хто зачаївся й чекав?
</p><p style="margin-bottom: 15px;">
</p><p style="margin-bottom: 15px;">Він повернув за ріг.
</p><p style="margin-bottom: 15px;">
</p><p style="margin-bottom: 15px;">По тротуару, осяяному місячним світлом, вітер гнав осіннє листя, і здавалося, ніби дівчина, яка йшла назустріч, не ступає, а пливе в <br>повітрі, бо її підганяє вітер і листя. Ледь нахиливши голову, вона дивилась, як її черевички чіпляють рухливе листя. На її тонкому, <br>матово-білому обличчі застиг вираз лагідної, невситимої цікавості й ледь помітного подиву. Темні очі так пильно вдивлялись у світ, що <br>навряд чи вона пропустила б навіть найменший лорух. Біла сукня на ній шелестіла. Монтегові здавалося, ніби він чує, як рухаються її <br>руки в такт ході, і навіть невловиме відлуння — світлий трепет її обличчя, коли, підвівши голову, вона побачила чоловіка, який стояв за <br>кілька кроків посеред тротуару. З дерев над ними з шурхотом падав сухий листяний дощ. Дівчина зупинилась і, здавалося, хотіла <br>позадкувати, але натомість глянула на Монтега темними, сяйливими, жвавими очима, так ніби він сказав їй щось надзвичайно приємне. Але <br>він лише привітався. Помітивши, що дівчина зачудовано дивиться на саламандру на його рукаві й на диск із феніксом на грудях, він <br>проказав:
</p><p style="margin-bottom: 15px;">
</p><p style="margin-bottom: 15px;">— Ви, певне, наша нова сусідка?
</p><p style="margin-bottom: 15px;">
</p><p style="margin-bottom: 15px;">— А ви, мабуть... — вона відвела очі від емблем його професії, — пожежник? — її голос завмер.
</p><p style="margin-bottom: 15px;">
</p><p style="margin-bottom: 15px;">— Як дивно ви це сказали...
</p><p style="margin-bottom: 15px;">
</p><p style="margin-bottom: 15px;">— Я... я здогадалася б навіть із заплющеними очима.
</p><p style="margin-bottom: 15px;">
</p><p style="margin-bottom: 15px;">— Що, запах гасу? Моя дружина завжди на це скаржиться, — засміявся він. — Його ніколи не можна цілком позбутися.
</p><p style="margin-bottom: 15px;">
</p><p style="margin-bottom: 15px;">— Атож, не можна, — мовила вона з якимось острахом.
</p><p style="margin-bottom: 15px;">
</p><p style="margin-bottom: 15px;">Монтегові здалося, ніби вона кружляє навколо нього, обертає його на всі боки, легенько стрясає, вивертає кишені, хоч вона й не зрушила <br>з місця.
</p><p style="margin-bottom: 15px;">
</p><p style="margin-bottom: 15px;">— Гас, — проказав він, уриваючи задовгу мовчанку, — мені пахне, як парфуми.
</p><p style="margin-bottom: 15px;">
</p><p style="margin-bottom: 15px;">— Справді?
</p><p style="margin-bottom: 15px;">
</p><p style="margin-bottom: 15px;">— Атож. Чом би й ні? Дівчина трохи подумала.
</p><p style="margin-bottom: 15px;">
</p><p style="margin-bottom: 15px;">— Не знаю, — сказала вона, тоді озирнулась на тротуар, що вів до їхніх будинків. — Можна, я піду з вами? Мене звуть Кларіс Маклелен.
</p><p style="margin-bottom: 15px;">
</p><p style="margin-bottom: 15px;">— Кларіс. А я — Гай Монтег. Ходімо. А чому ви так пізно блукаєте отут? Скільки вам років?
</p><p style="margin-bottom: 15px;">
</p><p style="margin-bottom: 15px;">Теплої, але свіжої ночі вони йшли срібним від місячного сяйва тротуаром, і Монтегові здавалося, ніби в повітрі повівало тонким ароматом <br>абрикосів і полуниць; він озирнувся і зрозумів, що це неможливо о такій порі року.
</p><p style="margin-bottom: 15px;">
*PADE_END*</p><p style="margin-bottom: 15px;">Була тільки дівчина, яка йшла поруч, у місячному світлі її обличчя сяяло, мов сніг. Монтег знав — вона зараз обмірковує, як краще <br>відповісти на його запитання.
</p><p style="margin-bottom: 15px;">
</p><p style="margin-bottom: 15px;">— Так-от, — промовила дівчина, — мені сімнадцять і я божевільна. Мій дядько запевняє, що це в такому віці неминуче. Коли питають, <br>скільки тобі років, каже він, відповідай, що сімнадцять і що ти схибнута. Вночі добре гуляти, правда ж? Я люблю вдихати запах речей, <br>бачити їх, а інколи отак блукаю цілу ніч аж до схід сонця.
</p><p style="margin-bottom: 15px;">
</p><p style="margin-bottom: 15px;">Знову запала мовчанка; нарешті Кларіс замислено сказала:
</p><p style="margin-bottom: 15px;">
</p><p style="margin-bottom: 15px;">— Знаєте, я вас анітрохи не боюсь.
</p><p style="margin-bottom: 15px;">
</p><p style="margin-bottom: 15px;">— А чого мене боятися? — здивувався він.
</p><p style="margin-bottom: 15px;">
</p><p style="margin-bottom: 15px;">— Багато хто боїться вас. Я маю на увазі, боїться пожежників. Але ж ви, зрештою, людина як людина...
</p><p style="margin-bottom: 15px;">
</p><p style="margin-bottom: 15px;">У її очах, наче в двох блискучих краплинах прозорої води, він побачив своє відображення, темне й крихітне, але точне до дрібниць, видно <br>навіть зморшки в кутиках вуст, ніби ці очі були двома чудесними шматочками лілового бурштину з вкрапленим навіки його образом.
</p><p style="margin-bottom: 15px;">
</p><p style="margin-bottom: 15px;">її, тепер обернене до нього, обличчя здавалося тендітним, матово-білим кристалом, що світився зсередини м'яким, немеркнучим світлом. То <br>було не різке електричне світло, а дивно заспокійливий чудовий, приємний пломінець свічки. Одного разу, коли він ще був малий, чогось <br>погасла електрика. Тоді мати десь знайшла й засвітила останню свічку. То була мить перетворень: при цьому світлі простір зменшився, <br>затишно оточив їх, і вони обоє, мати й син — сиділи, ніби самі перетворені, бажаючи одного — щоб електрики не було якомога довше...
</p><p style="margin-bottom: 15px;">
</p><p style="margin-bottom: 15px;">Раптом Кларіс Маклелен сказала:
</p><p style="margin-bottom: 15px;">
</p><p style="margin-bottom: 15px;">— Можна щось запитати? Чи давно ви працюєте пожежником?
</p><p style="margin-bottom: 15px;">
</p><p style="margin-bottom: 15px;">— Відтоді, як мені виповнилось двадцять, тобто вже десять років.
</p><p style="margin-bottom: 15px;">
</p><p style="margin-bottom: 15px;">— А ви коли-небудь читаєте книжки, які палите? Він засміявся.
</p><p style="margin-bottom: 15px;">
</p><p style="margin-bottom: 15px;">— Це протизаконно!
</p><p style="margin-bottom: 15px;">
</p><p style="margin-bottom: 15px;">— Авжеж, авжеж...
</p><p style="margin-bottom: 15px;">
</p><p style="margin-bottom: 15px;">— Це непогана робота. В понеділок палити книжки Едни Міллей, в середу — Уїтмена, в п'ятницю — Фолкнера, перетворювати їх на попіл, а <br>потім спалювати навіть попіл. Отакий наш професійний девіз.
</p><p style="margin-bottom: 15px;">
</p><p style="margin-bottom: 15px;">Вони пройшли ще трохи. Раптом Кларіс запитала:
</p><p style="margin-bottom: 15px;">
</p><p style="margin-bottom: 15px;">— А чи правда, що колись пожежники гасили пожежі, а не розпалювали їх?
</p><p style="margin-bottom: 15px;">
</p><p style="margin-bottom: 15px;">— Ні. Будинки завжди були вогнетривкі, запевняю вас.
</p><p style="margin-bottom: 15px;">
</p><p style="margin-bottom: 15px;">— Дивно. Я чула, ніби колись горіли будинки, а пожежники існували для того, щоб гасити вогонь.
</p><p style="margin-bottom: 15px;">
</p><p style="margin-bottom: 15px;">Він засміявся.
</p><p style="margin-bottom: 15px;">
</p><p style="margin-bottom: 15px;">Дівчина швидко поглянула на нього.
</p><p style="margin-bottom: 15px;">
*PADE_END*</p><p style="margin-bottom: 15px;">— Чого ви смієтесь?
</p><p style="margin-bottom: 15px;">
</p><p style="margin-bottom: 15px;">— Не знаю. — Він знову засміявся, та зненацька замовк. — А що?
</p><p style="margin-bottom: 15px;">
</p><p style="margin-bottom: 15px;">— Ви смієтесь, хоч я не сказала нічого смішного і на все відповіла одразу ж. А ви ніколи не замислювалися над тим, про що я запитувала?
</p><p style="margin-bottom: 15px;">
</p><p style="margin-bottom: 15px;">— Ви таки справді трохи дивна, — промовив Монтег, глянувши на неї. — Ви наче зовсім не поважаєте співрозмовника!
</p><p style="margin-bottom: 15px;">
</p><p style="margin-bottom: 15px;">— Я не хотіла вас образити. Мабуть, я надто люблю придивлятися до людей.
</p><p style="margin-bottom: 15px;">
</p><p style="margin-bottom: 15px;">— Ну, а це вам ні про що не говорить? — він поплескав по цифрі "451" на рукаві своєї вугляно-чорної куртки.
</p><p style="margin-bottom: 15px;">
</p><p style="margin-bottom: 15px;">— Говорить, — прошепотіла вона й пришвидшила ходу. — Ви коли-небудь бачили ракетні автомобілі, що мчать ген там, по бульварах?
</p><p style="margin-bottom: 15px;">
</p><p style="margin-bottom: 15px;">— Хочете змінити тему?
</p><p style="margin-bottom: 15px;">
</p><p style="margin-bottom: 15px;">— Мені іноді здається, що водії тих автомобілів не знають, що таке трава чи квіти, адже вони бачать їх тільки на великій швидкості, — <br>сказала дівчина. — Покажіть їм зелену пляму, й вони скажуть: ага, це трава. Рожева пляма? Розарій! Білі плями — будинки, брунатні — <br>корови. Одного разу мій дядько спробував їхати по шосе повільно — сорок миль на годину. То його на два дні посадили до в'язниці. Смішно, <br>правда ж? І водночас сумно.
</p><p style="margin-bottom: 15px;">
</p><p style="margin-bottom: 15px;">' — Ви надто багато думаєте, — мовив Гай зніяковіло.
</p><p style="margin-bottom: 15px;">
</p><p style="margin-bottom: 15px;">— Я рідко коли дивлюсь телевізійні передачі, не ходжу на автомобільні гонки й не буваю в парках розваг. Певне, тому в мене досить часу <br>для всяких безглуздих думок. Ви бачили за містом рекламні щити завдовжки двісті футів? А ви знаєте, що колись вони були завдовжки <br>двадцять футів? Тепер же автомобілі мчать так швидко, що реклами довелося подовжити, а то їх ніхто не зміг би прочитати.
</p><p style="margin-bottom: 15px;">
</p><p style="margin-bottom: 15px;">— Ні, я цього не знав! — Монтег коротко засміявся.
</p><p style="margin-bottom: 15px;">
</p><p style="margin-bottom: 15px;">— А я знаю ще щось, чого ви, мабуть, не знаєте. Вранці на траві лежить роса.
</p><p style="margin-bottom: 15px;">
</p><p style="margin-bottom: 15px;">Він намагався пригадати, чи чув колись про це, і раптом розсердився.
</p><p style="margin-bottom: 15px;">
</p><p style="margin-bottom: 15px;">— А коли подивитися туди, — вона кивнула на небо, — то можна побачити маленького чоловічка на місяці.
</p><p style="margin-bottom: 15px;">
</p><p style="margin-bottom: 15px;">Але він не знати вже коли дивився на небо.
</p><p style="margin-bottom: 15px;">
</p><p style="margin-bottom: 15px;">Далі вони йшли мовчки; вона замріялась, а він, відчуваючи досаду й ніяковість, докірливо поглядав на неї.
</p><p style="margin-bottom: 15px;">
</p><p style="margin-bottom: 15px;">Вони підійшли до її будинку — всі вікна в ньому світилися.
</p><p style="margin-bottom: 15px;">
</p><p style="margin-bottom: 15px;">— Що тут таке? — Монтегові не часто доводилося бачити стільки світла в житловому приміщенні.
</p><p style="margin-bottom: 15px;">
</p><p style="margin-bottom: 15px;">— Нічого, просто мама, тато й дядько сидять разом і розмовляють. Зараз таке рідко зустрінеш, так само, як і пішохода. Не пригадую, чи я <br>казала, що мого дядька арештували ще раз — ішов пішки. Так, ми дуже дивні люди.
</p><p style="margin-bottom: 15px;">
</p><p style="margin-bottom: 15px;">— Але про що ви розмовляєте? Дівчина лише засміялась.
</p><p style="margin-bottom: 15px;">
</p><p style="margin-bottom: 15px;">— На добраніч! — вона повернула до свого будинку. Тоді, ніби щось пригадавши, зупинилась, підійшла до нього й подивилася, здивовано й <br>допитливо, йому в обличчя.
*PADE_END*</p><p style="margin-bottom: 15px;">
</p><p style="margin-bottom: 15px;">— Ви щасливий? — запитала.
</p><p style="margin-bottom: 15px;">
</p><p style="margin-bottom: 15px;">— Що?! — вигукнув він.
</p><p style="margin-bottom: 15px;">
</p><p style="margin-bottom: 15px;">Але дівчини вже не було поряд — вона бігла в місячному світлі. Тихо причинилися вхідні двері її будинку.
</p><p style="margin-bottom: 15px;">
</p><p style="margin-bottom: 15px;">— Щасливий? От дурниці!
</p><p style="margin-bottom: 15px;">
</p><p style="margin-bottom: 15px;">Монтег перестав сміятися. Він засунув руку в спеціальний отвір у дверях свого будинку, й вони у відповідь на його доторк відчинились.
</p><p style="margin-bottom: 15px;">
</p><p style="margin-bottom: 15px;">— Звісно, щасливий. А що вона собі думає? Що я нещасний? — запитував він у порожніх кімнат, його погляд натрапив на вентиляційну <br>решітку в передпокої. І він нараз пригадав, що там сховане. Зараз воно ніби дивилось на нього звідти. Він швидко відвів очі.
</p><p style="margin-bottom: 15px;">
</p><p style="margin-bottom: 15px;">Яка дивна зустріч цього дивного вечора! Такого з ним ще не було, хіба що рік тому, коли він зустрівся в парку зі старим і вони <br>розмовляли...
</p><p style="margin-bottom: 15px;">
</p><p style="margin-bottom: 15px;">Монтег похитав головою і глянув на голу стіну. Відразу ж на ній проступило обличчя дівчини, яким воно відбилося в пам'яті: прекрасне, <br>навіть більше — приголомшливе. Це тонке обличчя нагадувало циферблат невеличкого годинника, ледь видимий у темній кімнаті, коли, <br>прокинувшись серед ночі, хочеш дізнатись, котра година, і стрілки показують годину, хвилину й секунду, і цей світлий диск каже тобі, що <br>ніч минає, дарма що стає темніше, і незабаром зійде сонце.
</p><p style="margin-bottom: 15px;">
</p><p style="margin-bottom: 15px;">— У чому річ? — спитав Монтег у свого другого, підсвідомого "я", цього дивака, який часом верзе щось, не підкоряючись ні волі, ні <br>звичці, ні розуму.
</p><p style="margin-bottom: 15px;">
</p><p style="margin-bottom: 15px;">Він знову подивився на стіну. Як вона схожа на дзеркало! Неймовірно — чи ж багатьох ти ще знаєш, хто б міг так відбивати твоє власне <br>світло? Люди більш подібні до... — він якусь хвилю підшукував порівняння і знайшов його у своїй роботі, — ...до смолоскипів, що палають, <br>доки їх загасять. Хіба часто побачиш на обличчях інших людей відбиток свого власного лиця, своїх найглибших, потаємних, трепетних думок?
</p><p style="margin-bottom: 15px;">
</p><p style="margin-bottom: 15px;">Яка могутня сила перевтілення була в цій дівчині! Немов нетерпляча глядачка лялькової вистави, вона передчувала найменше тремтіння його <br>вій, кожен порух руки чи пальця. Скільки вони йшли разом? Три хвилини? П'ять? І водночас ніби дуже довго. Яким величезним видавався її <br>відбиток на стіні, яку тінь відкидала її тендітна постать! Він відчував: коли в нього засвербить око, вона кліпне, а ледь напружаться в <br>нього м'язи обличчя, вона позіхне раніше за нього.
</p><p style="margin-bottom: 15px;">
</p><p style="margin-bottom: 15px;">І тепер він думав: "А й справді, вона ніби навмисне чекала мене там, на вулиці, о такій пізній порі..."
</p><p style="margin-bottom: 15px;">
</p><p style="margin-bottom: 15px;">Монтег прочинив двері спальні й наче опинивсь у мармуровому холодному склепі. Непроглядна темрява, нема й натяку на залитий срібним <br>сяйвом зовнішній світ; вікна щільно завішені, а сама кімната схожа на могилу, куди не проникає жоден звук великого міста. Проте кімната <br>не була порожня.
</p><p style="margin-bottom: 15px;">
</p><p style="margin-bottom: 15px;">Він прислухався.
</p><p style="margin-bottom: 15px;">
</p><p style="margin-bottom: 15px;">Ледь чутне переривисте комарине гудіння, дзижчання електронної бджоли, що сховалась у своєму теплому й затишному гніздечку. Музика <br>лунала досить виразно, можна було навіть розпізнати мелодію.
</p><p style="margin-bottom: 15px;">
</p><p style="margin-bottom: 15px;">Він відчув, як усмішка ковзнула з його вуст, розтанула, спливла й відпала, наче віск фантастичної свічки, яка горіла надто довго і, <br>догорівши, впала і згасла.
</p><p style="margin-bottom: 15px;">
</p><p style="margin-bottom: 15px;">Пітьма. Він не був щасливий. Ні, він нещасний. Він сказав це сам собі. Визнав як факт. Він носив своє щастя, мов маску, а дівчина <br>зірвала її і втекла через лужок, і вже не можна постукати до неї в двері, щоб вона повернула йому цю маску.
*PADE_END*</p><p style="margin-bottom: 15px;">
</p><p style="margin-bottom: 15px;">Не вмикаючи світла, він уявив собі кімнату: дружина на ліжку, не вкрита ковдрою й холодна, наче надгробний пам'ятник; її нерухомі очі <br>втупилися в стелю, ніби прив'язані до неї невидимими сталевими нитками. А у вухах — манюсінькі "черепашки", радіоприймачі-втулки <br>завбільшки як наперсток, і океан електронних звуків — музика й голоси, музика й голоси — виплескується на береги її безсонного мозку. А <br>кімната була таки порожня. Щоночі сюди вривалися хвилі звуків, припливи й відпливи гойдали Мілдред, несли її, з широко розплющеними <br>очима, назустріч ранку. Протягом останніх двох років не було жодної ночі, щоб його дружина не плавала в цьому океані, радо не <br>занурювалась у нього ще й ще.
</p><p style="margin-bottom: 15px;">
</p><p style="margin-bottom: 15px;">У кімнаті було холодно, однак Монтег відчув, що задихається. Але він не розсунув штор, не відчинив балконних дверей, бо не хотів, щоб <br>місяць зазирав сюди. І з почуттям людини, яка ось-ось помре від задухи, він помацки дістався до своєї розстеленої, самітної, холодної <br>постелі.
</p><p style="margin-bottom: 15px;">
</p><p style="margin-bottom: 15px;">Не встиг він зачепитися ногою за якусь річ на підлозі, однак уже знав, що так буде. Це відчуття скидалеся на те, якого він зазнав, <br>звернувши за ріг і мало не збивши дівчину, його нога, сколихнувши повітря, дістала у відповідь сигнал про перешкоду і щось штовхнулате "<br>щось" із глухим дзенькотом покотилось у пітьму.
</p><p style="margin-bottom: 15px;">
</p><p style="margin-bottom: 15px;">Монтег випроставсь і прислухався до дихання жінки, що лежала на ліжку в непроглядній темряві. Дихання було дуже слабке, в ньому ледь <br>вгадувалося життя — навряд чи від нього затремтів би бодай маленький листочок, пушинка чи волосинка.
</p><p style="margin-bottom: 15px;">
</p><p style="margin-bottom: 15px;">Йому все ще не хотілося впускати в кімнату зовнішнє світло. Вийнявши запальничку, він намацав саламандру, викарбувану на срібному диску, <br>натис...
</p><p style="margin-bottom: 15px;">
</p><p style="margin-bottom: 15px;">Два місячні камені дивились на нього у світлі кволого вогника, який він тримав у руці; два місячні камені на дні прозорого ручая, — над <br>ними, не зачіпаючи їх, текло життя.
</p><p style="margin-bottom: 15px;">
</p><p style="margin-bottom: 15px;">— Мілдред!
</p><p style="margin-bottom: 15px;">
</p><p style="margin-bottom: 15px;">її обличчя нагадувало засніжений острів: у дощ воно не відчує дощу, а коли хмари кидатимуть на нього рухливі тіні, воно не відчує тих <br>тіней. Безрух, німування... Тільки спів бджіл-втулок, щільно заткнутих у вуха; тільки скляний погляд і слабке, майже нечутне дихання, <br>від якого ледь тремтіли її ніздрі, й повна її байдужість до того, дихатиме вона взагалі чи ні.
</p><p style="margin-bottom: 15px;">
</p><p style="margin-bottom: 15px;">Він зачепив ногою маленьку кришталеву пляшечку від снодійного, де ще вранці було тридцять таблеток. Тепер вона, розкоркована й порожня, <br>виблискувала в кволому світлі запальнички на підлозі біля його ліжка.
</p><p style="margin-bottom: 15px;">
</p><p style="margin-bottom: 15px;">Раптом небо над будинком заскреготіло. Пролунав оглушливий тріск, наче дві велетенські руки розірвали вздовж пружка десять тисяч миль <br>чорного полотна. Монтега ніби розчахнуло навпіл, мовби йому розітнули й роздерли груди. Над будинком мчали реактивні бомбардувальники — <br>перший, другий, перший, другий, перший, другий. Шість, дев'ять, дванадцять — один за одним, один за одним, стрясаючи повітря оглушливим <br>ревінням. Монтег роззявив рота, і цей вереск увірвався в нього крізь ошкірені зуби. Запальничка погасла. Місячні камені щезли. Рука <br>рвонулася до телефону.
</p><p style="margin-bottom: 15px;">
</p><p style="margin-bottom: 15px;">Реактивні бомбардувальники зникли. Його вуста тіпалися, торкаючись трубки.
</p><p style="margin-bottom: 15px;">
</p><p style="margin-bottom: 15px;">— "Швидку допомогу"... — шепіт, сповнений жаху.
</p><p style="margin-bottom: 15px;">
</p><p style="margin-bottom: 15px;">Йому ввижалося, ніби від ревіння чорних бомбардувальників зірки обернулись на порох, а вранці той пил обсипле землю дивовижним снігом. <br>Ця чудернацька думка не давала йому спокою, поки він стояв, тремтячи, у темряві, і безгучно ворушив губами.
</p><p style="margin-bottom: 15px;">
</p><p style="margin-bottom: 15px;">Вони привезли з собою машину. Власне, дві машини. Одна заповзала в шлунок, як чорна кобра на дно лункого колодязя в пошуках гнилої води <br>та гнилого минулого. Вона пила зелену рідину, всмоктувала її, викидаючи геть. Чи спроможна вона випити всю темряву? Чи спроможна <br>викачати всю отруту, яка назбиралася там упродовж багатьох років? Машина пила мовчки, час від часу захлинаючись, ніби щось вишукала. В *PADE_END*<br>неї було око. Оператор з байдужим обличчям, надівши оптичний шолом, міг зазирнути в самісіньку душу хворого.
</p><p style="margin-bottom: 15px;">
</p><p style="margin-bottom: 15px;">Що бачило око? Він не казав. Він дивився, але не бачив того, що бачило око. Вся ця процедура нагадувала копання канави на подвір'ї. <br>Жінка в ліжку була всього-на-всього твердим прошарком мармуру, до якого вони дісталися. Тож рийте далі, опускайте бур глибше, <br>висмоктуйте порожнечу, якщо тільки її може висмоктати ця тремтлива зміюка!
</p><p style="margin-bottom: 15px;">
</p><p style="margin-bottom: 15px;">Оператор стояв і курив. Друга машина теж працювала. Нею керував такий самий байдужий чоловік у червонясто-брунатному комбінезоні. Ця <br>машина викачувала з тіла кров, замінюючи її свіжою кров'ю й плазмою.
</p><p style="margin-bottom: 15px;">
</p><p style="margin-bottom: 15px;">— Доводиться очищати двома способами, — кинув оператор, стоячи над нерухомою жінкою. — Нема сенсу очищати шлунок, не очистивши крові. <br>Варто залишити цю погань у крові — й кров застукотить у мозок, як молоток, — бах-бах! — тисячі зо дві ударів, і мозок відмовляє, <br>перестає працювати.
</p><p style="margin-bottom: 15px;">
</p><p style="margin-bottom: 15px;">— Замовкніть! — вигукнув Монтег.
</p><p style="margin-bottom: 15px;">
</p><p style="margin-bottom: 15px;">— Я лише хотів пояснити, — відказав оператор.
</p><p style="margin-bottom: 15px;">
</p><p style="margin-bottom: 15px;">— Ви вже закінчили? — запитав Монтег. Вони дбайливо складали свої машини.
</p><p style="margin-bottom: 15px;">
</p><p style="margin-bottom: 15px;">— Так, закінчили. — його гнів не справив на них ніякого враження. Вони стояли й курили сигарети; дим в'юнився, ліз їм у ніс і очі, але <br>жоден ані змигнув, ані скривився. — П'ятдесят доларів.
</p><p style="margin-bottom: 15px;">
</p><p style="margin-bottom: 15px;">— Чому ви не кажете, чи вона одужає?
</p><p style="margin-bottom: 15px;">
</p><p style="margin-bottom: 15px;">— Звісно, одужає. Вся та погань тепер отут, у ящику, отже, не діятиме на неї. Я ж казав: викачуєш стару кров, уливаєш нову — і все <br>гаразд.
</p><p style="margin-bottom: 15px;">
</p><p style="margin-bottom: 15px;">— Але ж ви не лікарі. Чому "Швидка допомога" не прислала лікаря?
</p><p style="margin-bottom: 15px;">
</p><p style="margin-bottom: 15px;">— Овва! — Сигарета помандрувала з одного куточка рота в другий. — Ми маємо до десятка таких випадків щоночі. За останні роки вони так <br>почастішали, що довелося створити спеціальну машину. Щоправда, нова в ній лише оптична лінза, решта — давно відоме. Тут лікар не <br>потрібен. Два оператори — і через півгодини нема ніяких проблем. Однак нам треба йти, — він подався до дверей. — Щойно одержали ще один <br>радіовиклик. За десять кварталів звідси ще хтось проковтнув коробочку снодійних таблеток. Якщо знов буде потрібно, дзвоніть. А їй зараз <br>потрібен спокій. Ми ввели її тонізуючий засіб. Прокинеться голодна. Бувайте! І люди з гадючими поглядами, з сигаретами в тонких губах, <br>підхопили машини і шланг, ящик з сумною рідиною та темною густою речовиною, що не мала назви, й вийшли з кімнати. Монтег, важко <br>опустившись на стілець, дивився на жінку. Тепер її очі були заплющені; простягши руку, він відчув долонею її теплий подих.
</p><p style="margin-bottom: 15px;">
</p><p style="margin-bottom: 15px;">— Мілдред, — спромігся нарешті проказати.
</p><p style="margin-bottom: 15px;">
</p><p style="margin-bottom: 15px;">"Нас надто багато, — подумав він. — Нас мільярди, а це надто багато. Ми не знаємо одне одного. Приходять чужинці й чинять насильство. <br>Чужинці виривають твоє серце. Чужинці висмоктують твою кров. Боже мій, хто були ті люди? Я їх не бачив ніколи в житті!"
</p><p style="margin-bottom: 15px;">
</p><p style="margin-bottom: 15px;">Минуло півгодини.
</p><p style="margin-bottom: 15px;">
</p><p style="margin-bottom: 15px;">Чужа кров текла тепер у жилах цієї жінки і, здавалось, оновила її. Щоки порожевішали, вуста посвіжішали, стали м'якшими, червонішими; <br>вона вже не стискала їх щільно, як досі. Чиясь кров. Якби ж іще чиясь плоть, мозок та пам'ять! Якби ж можна було віддати саму душу в <br>чистку, щоб її там розібрали, випатрали, відпарили, дезинфікували, знов зібрали, а вранці принесли назад. Якби ж...
</p><p style="margin-bottom: 15px;">
</p><p style="margin-bottom: 15px;">Він підвівся, розсунув завіси й широко розчахнув вікна, впустивши в кімнату свіже нічне повітря. Була друга година ночі. Невже лише <br>годину тому він зустрів на вулиці Кларіс Маклелен, увійшов до цієї темної кімнати й зачепив ногою кришталеву пляшечку? Минула тільки *PADE_END*<br>година, але все змінилось — розтав колишній світ і виник новий, безбарвний.
</p><p style="margin-bottom: 15px;">
</p><p style="margin-bottom: 15px;">Через осяяний місячним світлом лужок, з будинку, де жила Кларіс із батьками й дядьком, долинав сміх. Вони вміли сміятися спокійно і <br>щиро. Крім того, цей сміх був природний, сердечний і невимушений, він долинав з будинку, яскраво освітленого цієї пізньої пори, тоді як <br>інші будинки мовчали, занурившись у пітьму. Монтег чув голоси людей, вони щось говорили, запитували, відповідали, сплітаючи і <br>розплітаючи чарівну тканину розмови.
</p><p style="margin-bottom: 15px;">
</p><p style="margin-bottom: 15px;">Монтег вийшов через скляні двері, перетнув лужок, навіть не усвідомлюючи, що робить. Він стояв у тіні перед будинком, де точилася <br>розмова, й думав про те, що от зараз він може постукати в двері й прошепотіти: "Впустіть мене. Я мовчатиму. Я хочу лише послухати вашу <br>розмову". Однак він і далі стояв на холоді, лице його нагадувало крижану маску; він прислухався до чоловічого (певне, дядькового) <br>голосу, який неквапливо вів:
</p><p style="margin-bottom: 15px;">
</p><p style="margin-bottom: 15px;">— Зрештою, ми живемо в таку пору, коли люди не мають ніякої цінності. Людина — наче паперова серветка: в неї висякуються, зминають, <br>викидають. Ніхто не має свого обличчя. Як можна вболівати за свою футбольну команду, не знаючи ні розкладу ігор, ані прізвищ гравців? <br>До речі, скажи, приміром, якого кольору в них футболки?
</p><p style="margin-bottom: 15px;">
</p><p style="margin-bottom: 15px;">Монтег подався назад, до свого дому. Не зачинивши вікна, підійшов до Мілдред, дбайливо вкутав її ковдрою і ліг у свою постіль. Місячне <br>світло торкнулося його обличчя, глибоких зморщок насупленого чола й відбилося в очах, утворюючи в кожному срібне більмо.
</p><p style="margin-bottom: 15px;">
</p><p style="margin-bottom: 15px;">Впала перша краплина дощу. Кларіс. Ще краплина. Мілдред. Ще одна. Дядько. Ще одна. Сьогоднішнє полум'я. Одна. Кларіс. Друга. Мілдред. <br>Третя. Дядько. Четверта. Полум'я. Одна. Кларіс. Друга. Кларіс. Одна, друга, третя, четверта, п'ята. Кларіс. Мілдред, дядько, полум'я, <br>снодійні таблетки, люди — паперові серветки, нема своїх облич, висякайся, зімни, кинь. Одна, друга, третя, одна, друга, третя! Дощ. <br>Гроза. Дядьків сміх. Грім падає з неба. Світ вивергає зливу. Полум'я бухкає вулканом. Усе кружляє, мчить бурхливим потоком, водяним <br>ревучим смерчем назустріч ранку.
</p><p style="margin-bottom: 15px;">
</p><p style="margin-bottom: 15px;">— Нічого більше не знаю, — промовив Монтег, поклавши в рот снодійну таблетку. Вона повільно розтала на язику.
</p><p style="margin-bottom: 15px;">
</p><p style="margin-bottom: 15px;">Вранці о дев'ятій Мілдред уже не було в ліжку.
</p><p style="margin-bottom: 15px;">
</p><p style="margin-bottom: 15px;">Монтег квапливо встав, — серце шалено калатало, — пробіг через передпокій і зупинився на порозі кухні.
</p><p style="margin-bottom: 15px;">
</p><p style="margin-bottom: 15px;">Грінки вистрибували із срібного тостера, павуча металева лапа підхоплювала їх і кидала в розтоплене масло.
</p><p style="margin-bottom: 15px;">
</p><p style="margin-bottom: 15px;">Мілдред дивилась, як грінки падають до її тарілки. В її вухах щільно сиділи електронні бджоли й без угаву дзижчали. Нараз вона підвела <br>голову, побачила Монтега й кивнула йому.
</p><p style="margin-bottom: 15px;">
</p><p style="margin-bottom: 15px;">— Як ти себе почуваєш? — запитав він. За десять років користування радіовтулками "черепашка" Мілдред навчилася читати по губах. Вона <br>знов кивнула, вклала свіжу скибку хліба в тостер. Той клацнув.
</p><p style="margin-bottom: 15px;">
</p><p style="margin-bottom: 15px;">Монтег сів.
</p><p style="margin-bottom: 15px;">
</p><p style="margin-bottom: 15px;">— Ніяк не втямлю, чого це мені так хочеться їсти, — сказала дружина.
</p><p style="margin-bottom: 15px;">
</p><p style="margin-bottom: 15px;">— Ти...
</p><p style="margin-bottom: 15px;">
</p><p style="margin-bottom: 15px;">— Я страшенно голодна.
</p><p style="margin-bottom: 15px;">
</p><p style="margin-bottom: 15px;">— Учора ввечері... — знову почав він.
</p><p style="margin-bottom: 15px;">
</p><p style="margin-bottom: 15px;">— Я погано спала. Жахливо почуваю себе, — мовила вона. — Господи, як хочеться їсти! Ніяк не збагну, чому...
*PADE_END*</p><p style="margin-bottom: 15px;">
</p><p style="margin-bottom: 15px;">Вона неуважно дивилася на його губи.
</p><p style="margin-bottom: 15px;">
</p><p style="margin-bottom: 15px;">— Що було вчора?
</p><p style="margin-bottom: 15px;">
</p><p style="margin-bottom: 15px;">— Хіба ти не пам'ятаєш?
</p><p style="margin-bottom: 15px;">
</p><p style="margin-bottom: 15px;">— А що? Була пиятика, чи що? Я ніби з похмілля. Боже, яка я голодна! А хто в нас був?
</p><p style="margin-bottom: 15px;">
</p><p style="margin-bottom: 15px;">— Кілька чоловік, — відповів він.
</p><p style="margin-bottom: 15px;">
</p><p style="margin-bottom: 15px;">— Так я й думала. — Мілдред прожувала грінку. — Болить шлунок, а їсти хочеться страшенно. Сподіваюсь, я вчора не наробила дурниць?
</p><p style="margin-bottom: 15px;">
</p><p style="margin-bottom: 15px;">— Ні, — тихо відповів Монтег.
</p><p style="margin-bottom: 15px;">
</p><p style="margin-bottom: 15px;">Тостер простяг йому павучою лапою просякнуту маслом грінку. Він вдячно взяв її.
</p><p style="margin-bottom: 15px;">
</p><p style="margin-bottom: 15px;">— У тебе теж поганенький вигляд, — зауважила дружина.
</p><p style="margin-bottom: 15px;">
</p><p style="margin-bottom: 15px;">У другій половині дня йшов дощ, весь світ ніби затягло тьмяно-сірою запоною. Монтег стояв у передпокої, пришпилюючи до куртки значок, <br>на якому палала жовтогаряча саламандра, а потім довго й замислено дивився на вентиляційну решітку. Його дружина, одірвавшись од п'єси, <br>яку читала в телевізорній кімнаті, зиркнула на нього.
</p><p style="margin-bottom: 15px;">
</p><p style="margin-bottom: 15px;">— Чи ти ба! — мовила вона. — Чоловік думає!
</p><p style="margin-bottom: 15px;">
</p><p style="margin-bottom: 15px;">— Так, — відказав Монтег. — Я хотів поговорити з тобою. — Він помовчав. — Учора ти випила всі таблетки з цієї пляшечки.
</p><p style="margin-bottom: 15px;">
</p><p style="margin-bottom: 15px;">— Не може бути, — здивовано відповіла вона.
</p><p style="margin-bottom: 15px;">
</p><p style="margin-bottom: 15px;">— Пляшечка порожня.
</p><p style="margin-bottom: 15px;">
</p><p style="margin-bottom: 15px;">— Та не могла я цього зробити! Навіщо? — повторила дружина.
</p><p style="margin-bottom: 15px;">
</p><p style="margin-bottom: 15px;">— Може, ти проковтнула дві, а потім забула і взяла ще дві, знов забула й прийняла ще дві, а вже тоді, одурманена, ковтала одну за одною, <br>аж поки проковтнула тридцять чи сорок — усі, скільки їх було в пляшечці.
</p><p style="margin-bottom: 15px;">
</p><p style="margin-bottom: 15px;">— Дурниці! Навіщо це мені робити?
</p><p style="margin-bottom: 15px;">
</p><p style="margin-bottom: 15px;">— Не знаю. Вона помітно чекала, поки він піде.
</p><p style="margin-bottom: 15px;">
</p><p style="margin-bottom: 15px;">— Не зробила б я цього, — повторила. — Ніколи б не зробила.
</p><p style="margin-bottom: 15px;">
</p><p style="margin-bottom: 15px;">— Нехай буде по-твоєму, — відповів Монтег.
</p><p style="margin-bottom: 15px;">
</p><p style="margin-bottom: 15px;">— Хай буде. — Вона знов узялася читати сценарій.
</p><p style="margin-bottom: 15px;">
</p><p style="margin-bottom: 15px;">— Що сьогодні по телебаченню? — стомлено спитав він.
</p><p style="margin-bottom: 15px;">
</p><p style="margin-bottom: 15px;">Цього разу Мілдред навіть не підвела голови.
</p><p style="margin-bottom: 15px;">
*PADE_END*</p><p style="margin-bottom: 15px;">— П'єса з розгортанням на всі чотири стінні екрани. Починається через десять хвилин. Сьогодні вранці я одержала поштою свою роль. Я <br>дещо їм запропонувала, це повинно мати успіх у глядача. П'єсу писали, опускаючи одну роль. Зовсім нова ідея! Цю роль господарки дому <br>виконую я. Коли треба подати репліку, якої немає в п'єсі, всі дивляться на мене з трьох стін, і я промовляю цю репліку. Ось, наприклад, <br>чоловік каже: "Що ти про це думаєш, Гелен?" — і дивиться на мене, а я нібито сиджу отут, у центрі сцени, бачиш? І відповідаю... Стривай, <br>що ж я відповідаю? — Вона почала водити пальцем по рядках п'єси. — Ага, я відповідаю: "По-моєму, це чудово!" І п'єса йде далі, поки він <br>скаже: "Ти згодна з цим, Гелен?" Тоді знов я кажу: "Авжеж, згодна!" Хіба не цікаво, Гаю?
</p><p style="margin-bottom: 15px;">
</p><p style="margin-bottom: 15px;">Він стояв у передпокої, дивлячись на неї.
</p><p style="margin-bottom: 15px;">
</p><p style="margin-bottom: 15px;">— Справді, цікаво, — повторила вона.
</p><p style="margin-bottom: 15px;">
</p><p style="margin-bottom: 15px;">— Про що п'єса?
</p><p style="margin-bottom: 15px;">
</p><p style="margin-bottom: 15px;">— Я ж тобі казала. Там три дійові особи — Боб, Рут і Гелен.
</p><p style="margin-bottom: 15px;">
</p><p style="margin-bottom: 15px;">— Еге ж!
</p><p style="margin-bottom: 15px;">
</p><p style="margin-bottom: 15px;">— Це справді надзвичайно цікаво. Буде ще цікавіше, коли матимемо четверту телевізорну стіну. Як ти вважаєш, чи довго нам доведеться <br>заощаджувати, аби замість звичайної стіни поставити телевізорну? Це коштує лише дві тисячі доларів.
</p><p style="margin-bottom: 15px;">
</p><p style="margin-bottom: 15px;">— Третина того, що я заробляю за рік.
</p><p style="margin-bottom: 15px;">
</p><p style="margin-bottom: 15px;">— Усього-на-всього дві тисячі, — повторила вона. — Ти міг би інколи й про мене потурбуватись. Якби ми поставили четверту телевізорну <br>стіну, ця кімната була б уже не тільки наша — тут оселились би різні незвичайні люди. Можна відмовитись від чогось іншого.
</p><p style="margin-bottom: 15px;">
</p><p style="margin-bottom: 15px;">— Ми й так багато від чого відмовились, щоб виплатити за третю стіну. Лише два місяці тому її поставили, якщо ти пам'ятаєш.
</p><p style="margin-bottom: 15px;">
</p><p style="margin-bottom: 15px;">— Лише два місяці тому! — Якусь мить вона дивилась на Монтега, тоді промовила: — Ну, до побачення, любий.
</p><p style="margin-bottom: 15px;">
</p><p style="margin-bottom: 15px;">— До побачення. — Він пішов був, та раптом зупинивсь і озирнувся. — П'єса щасливо закінчується?
</p><p style="margin-bottom: 15px;">
</p><p style="margin-bottom: 15px;">— Я ще не дочитала до кінця.
</p><p style="margin-bottom: 15px;">
</p><p style="margin-bottom: 15px;">Він підійшов, прочитав останню сторінку, кивнув, згорнув п'єсу, віддав її дружині й вийшов з дому на мокру від дощу вулицю.
</p><p style="margin-bottom: 15px;">
</p><p style="margin-bottom: 15px;">Дощ ущухав. Дівчина йшла серединою тротуару, підвівши голову, — на її обличчя падали окремі краплини. Побачивши Монтега, вона <br>посміхнулась.
</p><p style="margin-bottom: 15px;">
</p><p style="margin-bottom: 15px;">— Здрастуйте!
</p><p style="margin-bottom: 15px;">
</p><p style="margin-bottom: 15px;">Він привітався, а тоді спитав:
</p><p style="margin-bottom: 15px;">
</p><p style="margin-bottom: 15px;">— Ну, що-небудь ще надумали?
</p><p style="margin-bottom: 15px;">
</p><p style="margin-bottom: 15px;">— Аякже, адже я божевільна. Так добре, коли дощить... Я люблю гуляти під дощем.
</p><p style="margin-bottom: 15px;">
</p><p style="margin-bottom: 15px;">— Не думаю, щоб мені це сподобалося.
</p><p style="margin-bottom: 15px;">
</p><p style="margin-bottom: 15px;">— А може, й сподобалося б, якби спробували.
</p><p style="margin-bottom: 15px;">
*PADE_END*</p><p style="margin-bottom: 15px;">— Ніколи не пробував. Вона облизнула губи.
</p><p style="margin-bottom: 15px;">
</p><p style="margin-bottom: 15px;">— Дощ навіть на смак приємний.
</p><p style="margin-bottom: 15px;">
</p><p style="margin-bottom: 15px;">— І чого це вам кортить усе спробувати на смак хоч раз? — запитав він.
</p><p style="margin-bottom: 15px;">
</p><p style="margin-bottom: 15px;">— Буває, що й не раз. — Вона глянула на щось, затиснуте в руці.
</p><p style="margin-bottom: 15px;">
</p><p style="margin-bottom: 15px;">— Що там у вас? — поцікавився Монтег.
</p><p style="margin-bottom: 15px;">
</p><p style="margin-bottom: 15px;">— Кульбаба. Певне, остання. Я й не сподівалася знайти кульбабу такої пізньої осені. Є така прикмета — потерти нею під підборіддям, чули? <br>Дивіться. — Вона, всміхаючись, доторкнулася підборіддям до квітки.
</p><p style="margin-bottom: 15px;">
</p><p style="margin-bottom: 15px;">— Навіщо це?
</p><p style="margin-bottom: 15px;">
</p><p style="margin-bottom: 15px;">— Коли залишиться слід, — значить, я закохана. Є слід?
</p><p style="margin-bottom: 15px;">
</p><p style="margin-bottom: 15px;">Монтегові нічого не лишалось, як подивитися на її підборіддя.
</p><p style="margin-bottom: 15px;">
</p><p style="margin-bottom: 15px;">— Ну що? — запитала дівчина.
</p><p style="margin-bottom: 15px;">
</p><p style="margin-bottom: 15px;">— Жовте.
</p><p style="margin-bottom: 15px;">
</p><p style="margin-bottom: 15px;">— Чудово! А тепер перевіримо на вас.
</p><p style="margin-bottom: 15px;">
</p><p style="margin-bottom: 15px;">— Зі мною нічого не вийде.
</p><p style="margin-bottom: 15px;">
</p><p style="margin-bottom: 15px;">— Побачимо.
</p><p style="margin-bottom: 15px;">
</p><p style="margin-bottom: 15px;">Не встиг він і ворухнутись, як дівчина тицьнула йому кульбабу в підборіддя. Монтег мимохіть відсахнувся, а вона засміялася.
</p><p style="margin-bottom: 15px;">
</p><p style="margin-bottom: 15px;">— Стійте тихо!
</p><p style="margin-bottom: 15px;">
</p><p style="margin-bottom: 15px;">Подивившись на його підборіддя, Кларіс насупилась.
</p><p style="margin-bottom: 15px;">
</p><p style="margin-bottom: 15px;">— Ну що? — запитав Монтег.
</p><p style="margin-bottom: 15px;">
</p><p style="margin-bottom: 15px;">— Як вам не соромно! — вигукнула вона. — Ви ні в кого не закохані!
</p><p style="margin-bottom: 15px;">
</p><p style="margin-bottom: 15px;">— Ні, закоханий.
</p><p style="margin-bottom: 15px;">
</p><p style="margin-bottom: 15px;">— Але ж цього не видно.
</p><p style="margin-bottom: 15px;">
</p><p style="margin-bottom: 15px;">— Я дуже закоханий! — Biн намагався викликати в уяві чиє-небудь обличчя, але марно. — Закоханий!
</p><p style="margin-bottom: 15px;">
</p><p style="margin-bottom: 15px;">— О, будь ласка, не дивіться на мене так.
</p><p style="margin-bottom: 15px;">
</p><p style="margin-bottom: 15px;">— Це все ваша кульбаба, — мовив він. — Весь пилок перейшов на ваше підборіддя, тож мені не лишилося нічого.
</p><p style="margin-bottom: 15px;">
</p><p style="margin-bottom: 15px;">— Так-так, звичайно. Я вас засмутила, еге ж? Бачу, що засмутила... Даруйте, я не хотіла, справді, не хотіла... — Вона легенько *PADE_END*<br>торкнулась його ліктя.
</p><p style="margin-bottom: 15px;">
</p><p style="margin-bottom: 15px;">— Ні, ні, — поквапливо відповів він. — Усе гаразд.
</p><p style="margin-bottom: 15px;">
</p><p style="margin-bottom: 15px;">— Мені треба йти. Скажіть, що прощаєте мені. Я б не хотіла, щоб ви на мене сердилися.
</p><p style="margin-bottom: 15px;">
</p><p style="margin-bottom: 15px;">— Та не серджусь я. Хіба що трохи прикро.
</p><p style="margin-bottom: 15px;">
</p><p style="margin-bottom: 15px;">— Я йду до свого психіатра. Мене примушують до нього ходити. От і доводиться вигадувати для нього всякі дурниці. Не знаю, якої він про <br>мене думки, але каже, що я справжня цибулина! Мовляв, треба мене облуплювати шар за шаром.
</p><p style="margin-bottom: 15px;">
</p><p style="margin-bottom: 15px;">— Мені теж здається, що вам потрібен психіатр, — сказав Монтег.
</p><p style="margin-bottom: 15px;">
</p><p style="margin-bottom: 15px;">— Ні, ви так не думаєте. Він зітхнув, а тоді промовив:
</p><p style="margin-bottom: 15px;">
</p><p style="margin-bottom: 15px;">— Еге ж, не думаю.
</p><p style="margin-bottom: 15px;">
</p><p style="margin-bottom: 15px;">— Психіатр хоче знати, чом це я блукаю в лісі, дивлюся на птахів і ловлю метеликів. Колись я покажу вам свою колекцію.
</p><p style="margin-bottom: 15px;">
</p><p style="margin-bottom: 15px;">— Гаразд.
</p><p style="margin-bottom: 15px;">
</p><p style="margin-bottom: 15px;">— Вони хочуть знати, як я проводжу свій час. Кажу їм: іноді просто сиджу й думаю. Але не кажу, про що. А іноді кажу, що люблю закинути <br>голову, як оце зараз, і ловити дощові краплини язиком. Вони смачні. Ви хоч раз пробували?
</p><p style="margin-bottom: 15px;">
</p><p style="margin-bottom: 15px;">— Ні, я...
</p><p style="margin-bottom: 15px;">
</p><p style="margin-bottom: 15px;">— Ви пробачили мені, так?
</p><p style="margin-bottom: 15px;">
</p><p style="margin-bottom: 15px;">— Так. — Він замислився. — Так, пробачив. Сам не знаю чому. Ви якась дивна: на вас ображаєшся і легко вибачаєш. То, кажете, вам <br>сімнадцять?
</p><p style="margin-bottom: 15px;">
</p><p style="margin-bottom: 15px;">— Так, через місяць виповниться.
</p><p style="margin-bottom: 15px;">
</p><p style="margin-bottom: 15px;">— Дивно. Як дивно. Моїй дружині тридцять, але ви з вигляду часом набагато старша. Не можу позбутися цього відчуття.
</p><p style="margin-bottom: 15px;">
</p><p style="margin-bottom: 15px;">— Ви теж якийсь дивний, пане Монтег. Іноді я навіть забуваю, що ви пожежник. Скажіть, можна вас знову розсердити?
</p><p style="margin-bottom: 15px;">
</p><p style="margin-bottom: 15px;">— Гаразд, давайте!
</p><p style="margin-bottom: 15px;">
</p><p style="margin-bottom: 15px;">— Як це почалось? Як ви потрапили туди? Як вибрали цю роботу, і саме її? Ви не схожий на інших пожежників. Я бачила декотрих, я знаю. <br>Коли я базікаю, ви дивитесь на мене. Коли я вчора сказала щось про місяць, ви глянули на нього. Ті, інші, ніколи б так не зробили. Інші <br>просто пішли б, не слухаючи мене. А то й пристрахали б. Люди тепер не мають часу одне для одного. Мало хто так добре ставиться до мене, <br>як ви. Тому мені й дивно, що ви пожежник — це якось не личить вам.
</p><p style="margin-bottom: 15px;">
</p><p style="margin-bottom: 15px;">Йому здалося, ніби він роздвоївся: одна його половина була гаряча, друга — холодна, одна — ніжна, друга — жорстока, одна — тремтлива, <br>друга — незворушна, ці половини намагалися знищити одна одну.
</p><p style="margin-bottom: 15px;">
</p><p style="margin-bottom: 15px;">— Вам, либонь, уже час іти, — мовив він. Дівчина побігла, а Монтег, залишившись під дощем,
</p><p style="margin-bottom: 15px;">
</p><p style="margin-bottom: 15px;">довго не рушав з місця. Тоді повільно пішов і раптом, відкинувши голову, підставив під дощ обличчя і відкрив рота...
*PADE_END*</p><p style="margin-bottom: 15px;">
</p><p style="margin-bottom: 15px;">Механічний пес ніби спав і водночас не спав; ніби він був живий і водночас мертвий у своїй буді, що стиха гуділа, ледь помітно <br>здригалась і м'яко світилась у темному закутку. Місячне світло з нічного неба проникало крізь велике вікно і, падаючи на тремтливого <br>механічного звіра, вигравало на його латунних, мідних і сталевих частинах. Світло відбивалося в шматочках рубінового скла, мерехтіло на <br>тонких, мов капіляри, чутливих нейлонових волосинах у ніздрях чудовиська, що ледь помітно тремтіло на своїх восьми павучих, підбитих <br>гумою лапах.
</p><p style="margin-bottom: 15px;">
</p><p style="margin-bottom: 15px;">Монтег ковзнув по мідній жердині вниз і вийшов подивитися на місто — вже випогодилося, хмари розсіялись. Він запалив сигарету і, <br>повернувшись, нахилився й зазирнув до буди. Механічний пес скидався на велетенську бджолу, що повернулась до свого вулика з поля, де <br>нектар квітів насичений отрутою, яка викликає безумство і кошмари. Тіло пса всотало цей густий, пряний трунок, і тепер звір спав, <br>намагаючись сном подолати згубну отруту.
</p><p style="margin-bottom: 15px;">
</p><p style="margin-bottom: 15px;">— Привіт, — прошепотів Монтег, як завжди зачудовано дивлячись на мертвого і водночас живого звіра.
</p><p style="margin-bottom: 15px;">
</p><p style="margin-bottom: 15px;">По ночах, коли ставало нудно (а таке бувало щоночі), пожежники ковзали вниз по мідних жердинах, настроювали механізм нюхової системи <br>пса на певний запах і впускали до нього в підвал пацюків, курчат чи кошенят, яких однаково треба було втопити, а потім билися об заклад, <br>кого пес ухопить першим. Через кілька секунд гра закінчувалася — пацюк, кошеня чи курча, не встигши подолати й половини відстані, <br>потрапляли до м'яких лап звіра, а чотиридюймова порожниста сталева голка, висунувшись, наче жало, з його морди, впорскувала жертві <br>чималу порцію морфію чи прокаїну. Жертву кидали в сміттєспалювальну піч, і забава починалася знову.
</p><p style="margin-bottom: 15px;">
</p><p style="margin-bottom: 15px;">Під час цих розваг Монтег звичайно залишався нагорі. Колись, два роки тому, він побився об заклад з одним із найдосвідченіших гравців — <br>і програв тижневу платню. Він і досі пам'ятає несамовитий гнів Мілдред: її лице взялося червоними плямами, а на лобі набрякли жили. <br>Тепер по ночах він лежав на ліжку обличчям до стіни, прислухаючись до вибухів реготу внизу, до дрібного — наче хтось швидко бив по <br>клавіші рояля — цокоту пацючих кігтів по підлозі, до попискування мишей, до похмурої, зрадливої тиші, коли пес безшумно, мов метелик на <br>світло, вистрибував з буди, жалив голкою й повертався назад, щоб відразу ж стихнути, наче вимкнули струм.
</p><p style="margin-bottom: 15px;">
</p><p style="margin-bottom: 15px;">Монтег доторкнувся до морди пса. Пес загарчав. Монтег відсахнувся.
</p><p style="margin-bottom: 15px;">
</p><p style="margin-bottom: 15px;">Пес підвівся і глянув на нього — раптом ожили його очі, в них засвітилися зелено-сині неонові вогники. Знову почулося гарчання — дивний <br>звук, що дратував вухо, суміш електричного дзижчання, шипіння масла на сковороді й металевого скреготу, ніби почали рухатися коліщата <br>механізму, який скрипів від іржі та старечої підозріливості.
</p><p style="margin-bottom: 15px;">
</p><p style="margin-bottom: 15px;">— Тихше, тихше, — прошепотів Монтег; серце його шалено калатало в грудях.
</p><p style="margin-bottom: 15px;">
</p><p style="margin-bottom: 15px;">Він побачив, як у пса з морди вистромилася на дюйм голка, щезла, знову вистромилася, знову щезла. Гарчання, ніби закипаючи, стало <br>голосніше, пес утупився в Монтега.
</p><p style="margin-bottom: 15px;">
</p><p style="margin-bottom: 15px;">Монтег позадкував. Пес ступнув з буди. Монтег ухопився за жердину. Відповівши на доторк, жердина ковзнула вгору, безшумно пронісши <br>людину крізь отвір у стелі. Монтег вийшов на тьмяно освітлений майданчик горішнього поверху. Його лихоманило, обличчя в нього було <br>бліде, аж зелене. Пес опустився внизу на свої вісім неправдоподібних павучих лап і знову загудів; його багатогранні очі-кристали згасли.
</p><p style="margin-bottom: 15px;">
</p><p style="margin-bottom: 15px;">Монтег стояв поблизу люка, намагаючись опанувати себе. Позад нього, в кутку, за столом, освітленим лампою під зеленим абажуром, четверо <br>чоловіків грали в карти. Вони поглянули на Монтега, але ніхто нічого не сказав. Лише один, у капелюсі брандмейстера з зображенням <br>фенікса, нарешті гукнув через усю кімнату, тримаючи карти в сухорлявій руці:
</p><p style="margin-bottom: 15px;">
</p><p style="margin-bottom: 15px;">— Що скоїлося, Монтег?
</p><p style="margin-bottom: 15px;">
</p><p style="margin-bottom: 15px;">— Він мене не любить.
</p><p style="margin-bottom: 15px;">
</p><p style="margin-bottom: 15px;">— Хто, пес? — Брандмейстер вивчав свої карти. — Облиште. Він не може любити чи не любити... Він просто "функціонує". Це ніби в задачі з *PADE_END*<br>балістики. Для нього розраховано траєкторію, він іде по ній. Сам знаходить мішень, сам повертається назад і вимикається. Мідний дріт, <br>акумулятори, електрика — і все.
</p><p style="margin-bottom: 15px;">
</p><p style="margin-bottom: 15px;">Монтег судомно вдихнув повітря.
</p><p style="margin-bottom: 15px;">
</p><p style="margin-bottom: 15px;">— Його можна настроїти на будь-яку сполуку — стільки-то амінокислот, стільки-то фосфору, стільки-то жирів і лугу. Чи не так?
</p><p style="margin-bottom: 15px;">
</p><p style="margin-bottom: 15px;">— Ну, це всім відомо.
</p><p style="margin-bottom: 15px;">
</p><p style="margin-bottom: 15px;">— Хімічний склад і процентне співвідношення кожного з нас зареєстровані в загальній картотеці там, унизу. Хіба не міг хто-небудь <br>настроїти "пам'ять" механічного пса, нехай частково, на якусь сполуку, ну, хоча б на амінокислоти? Цього досить, щоб зробити те, що він <br>зробив щойно, — він реагував на мене.
</p><p style="margin-bottom: 15px;">
</p><p style="margin-bottom: 15px;">— Дурниці, — кинув брандмейстер.
</p><p style="margin-bottom: 15px;">
</p><p style="margin-bottom: 15px;">— Він роздратований, але не розлючений. Хтось настроїв його пам'ять проти мене, саме настільки, щоб він гарчав, коли я доторкаюся до <br>нього.
</p><p style="margin-bottom: 15px;">
</p><p style="margin-bottom: 15px;">— Та хто б це міг бути? — здивувався брандмейстер. — Хіба в вас тут є вороги, Гаю?
</p><p style="margin-bottom: 15px;">
</p><p style="margin-bottom: 15px;">— Нібито нема.
</p><p style="margin-bottom: 15px;">
</p><p style="margin-bottom: 15px;">— Завтра механіки перевірять пса.
</p><p style="margin-bottom: 15px;">
</p><p style="margin-bottom: 15px;">— Він не вперше гарчить на мене, — сказав Монтег. — Минулого місяця — двічі.
</p><p style="margin-bottom: 15px;">
</p><p style="margin-bottom: 15px;">— Все буде гаразд, не хвилюйтеся.
</p><p style="margin-bottom: 15px;">
</p><p style="margin-bottom: 15px;">Але Монтег не рушав з місця — він думав про вентиляційну решітку в передпокої свого дому й про те, що було сховане за нею. А що, коли <br>хто-небудь із пожежників довідався про це й "розповів" механічному псові?..
</p><p style="margin-bottom: 15px;">
</p><p style="margin-bottom: 15px;">Брандмейстер, підійшовши до люка, запитливо глянув на Монтега.
</p><p style="margin-bottom: 15px;">
</p><p style="margin-bottom: 15px;">— Я намагаюсь уявити, — сказав Монтег, — про що пес думає ночами? Чи справді він оживає, коли кидається на когось? Від цього мені стає <br>моторошно.
</p><p style="margin-bottom: 15px;">
</p><p style="margin-bottom: 15px;">— Він думає лише про те, що ми від нього вимагаємо.
</p><p style="margin-bottom: 15px;">
</p><p style="margin-bottom: 15px;">— Шкода, — тихо проказав Монтег, — бо ми в нього вкладаємо тільки одне — переслідувати, хапати, вбивати. Сором нам, що ми не вміємо <br>навчити його нічого іншого!
</p><p style="margin-bottom: 15px;">
</p><p style="margin-bottom: 15px;">Брандмейстер Бітті зневажливо пирхнув.
</p><p style="margin-bottom: 15px;">
</p><p style="margin-bottom: 15px;">— Дурниці! Механічний пес — взірець того, що може створити людський геній, чудова рушниця, яка сама знаходить ціль і влучає без промаху.
</p><p style="margin-bottom: 15px;">
</p><p style="margin-bottom: 15px;">— Саме тому я й не хотів би бути наступною жертвою, — сказав Монтег.
</p><p style="margin-bottom: 15px;">
</p><p style="margin-bottom: 15px;">— У чому річ? У вас нечисте сумління? Монтег зиркнув на Бітті.
</p><p style="margin-bottom: 15px;">
</p><p style="margin-bottom: 15px;">Той стояв, пильно дивлячись на нього, потім губи в брандмейстєра здригнулися в усмішці і він зайшовся тихим, майже безгучним сміхом.
*PADE_END*</p><p style="margin-bottom: 15px;">
</p><p style="margin-bottom: 15px;">Один, два, три, чотири, п'ять, шість, сім днів.
</p><p style="margin-bottom: 15px;">
</p><p style="margin-bottom: 15px;">І щодня, виходячи з дому, він знав, що Кларіс десь поблизу. Одного разу він бачив, як вона трусила горіхове дерево, другого разу вона <br>сиділа на лужку й в'язала синій светр, разів зо три чи з чотири він знаходив на своєму ґанку букет осінніх квітів, пригорщу каштанів у <br>маленькій торбинці, кілька опалих листків, дбайливо пришпилених до аркуша білого паперу і прикріплених кнопками до вхідних дверей. <br>Щодня Кларіс проводжала його до повороту. Один день був дощовий, другий — погожий, наступного дня дув сильний вітер, потім був лагідний, <br>теплий день, а після того настав жаркий день, ніби вернулося спекотне літо, обличчя в Кларіс до полудня вже трохи засмагло.
</p><p style="margin-bottom: 15px;">
</p><p style="margin-bottom: 15px;">— Чому мені здається, — запитав якось Монтег, коли вони підходили до метро, — ніби я знаю вас дуже давно?
</p><p style="margin-bottom: 15px;">
</p><p style="margin-bottom: 15px;">— Бо ви мені подобаєтесь, — відповіла вона, — а мені від вас нічого не треба. І тому, що ми розуміємо одне одного.
</p><p style="margin-bottom: 15px;">
</p><p style="margin-bottom: 15px;">— Коли я з вами, мені здається, що я дуже старий і годжуся вам в батьки.
</p><p style="margin-bottom: 15px;">
</p><p style="margin-bottom: 15px;">— Тоді скажіть, чому в вас немає дочки, такої як я, якщо ви так любите дітей.
</p><p style="margin-bottom: 15px;">
</p><p style="margin-bottom: 15px;">— Не знаю.
</p><p style="margin-bottom: 15px;">
</p><p style="margin-bottom: 15px;">— Ви жартуєте!
</p><p style="margin-bottom: 15px;">
</p><p style="margin-bottom: 15px;">— Я хотів сказати... — Він затнувся і похитав головою. — Ну, моя дружина... бачте, вона ніколи не хотіла мати дітей.
</p><p style="margin-bottom: 15px;">
</p><p style="margin-bottom: 15px;">Дівчина перестала всміхатися.
</p><p style="margin-bottom: 15px;">
</p><p style="margin-bottom: 15px;">— Пробачте. Мені справді здавалося, ніби ви глузуєте з мене. Ото дурна!
</p><p style="margin-bottom: 15px;">
</p><p style="margin-bottom: 15px;">— Ні, ні, — заперечив Монтег. — Дуже добре, що ви запитали. Мене давно вже ніхто про це не питав... Добре, що запитали.
</p><p style="margin-bottom: 15px;">
</p><p style="margin-bottom: 15px;">— Поговорімо про щось інше. Ви нюхали коли-небудь опале листя? Знаєте, чим воно пахне? Корицею! Ось понюхайте.
</p><p style="margin-bottom: 15px;">
</p><p style="margin-bottom: 15px;">— Еге ж, справді схоже на корицю.
</p><p style="margin-bottom: 15px;">
</p><p style="margin-bottom: 15px;">Вона дивилася на нього променистими темними очима.
</p><p style="margin-bottom: 15px;">
</p><p style="margin-bottom: 15px;">— Як вас усе дивує!
</p><p style="margin-bottom: 15px;">
</p><p style="margin-bottom: 15px;">— Просто я ніколи не мав досить часу, щоб...
</p><p style="margin-bottom: 15px;">
</p><p style="margin-bottom: 15px;">— А ви дивились на рекламні щити, про які я казала?
</p><p style="margin-bottom: 15px;">
</p><p style="margin-bottom: 15px;">— Так. Звісно, — він мимохіть весело засміявся.
</p><p style="margin-bottom: 15px;">
</p><p style="margin-bottom: 15px;">— Ви тепер набагато краще смієтесь.
</p><p style="margin-bottom: 15px;">
</p><p style="margin-bottom: 15px;">— Справді?
</p><p style="margin-bottom: 15px;">
</p><p style="margin-bottom: 15px;">— Так, невимушеніше.
</p><p style="margin-bottom: 15px;">
</p><p style="margin-bottom: 15px;">Він відчув себе якось вільніше і зручніше.
*PADE_END*</p><p style="margin-bottom: 15px;">
</p><p style="margin-bottom: 15px;">— Чом ви не в школі? День при дні блукаєте...
</p><p style="margin-bottom: 15px;">
</p><p style="margin-bottom: 15px;">— За мною в школі не тужать, — відказала дівчина. — Кажуть, нібито я нетовариська, важко сходжуся з людьми. А насправді я дуже <br>товариська. Все залежить від того, як на це дивитися, чи не так? По-моєму, спілкуватися з людьми — це розмовляти, як ось ми з вами. — <br>Вона поторохтіла каштанами, які знайшла під деревом на подвір'ї. — Або ж розмовляти про те, який дивний світ. Спілкуватися з людьми <br>приємно. А хіба це спілкування, коли зібрати всіх докупи й нікому не давати й слова сказати. Урок по телебаченню, урок з баскетболу, з <br>бейсболу чи з бігу, ще урок з історії — примушують щось переписувати, потім примушують щось перемальовувати, а тоді знову спорт. Знаєте, <br>ми ніколи нічого не запитуємо в школі, принаймні більшість; а нас обстрілюють відповідями — бах! бах! бах! — потім ще сидимо чотири <br>години, дивимось учбовий фільм. Як на мене, це ніяке не спілкування. Безліч лійок, в які вливають і з яких виливають хтозна-скільки <br>води, та ще й запевняють, ніби це вино. Під кінець занять ми так виснажуємося, що тільки й залишається — лягати спати чи йти в парки <br>розваг зачіпати перехожих, бити вікна в павільйоні для биття скла чи великою сталевою кулею трощити автомобілі в павільйоні <br>автомобільних аварій. Або сісти в авто і мчати по вулицях, намагаючись якнайближче проскочити повз ліхтарні стовпи, не зачепивши їх, — <br>є така гра. Втім, вони, певне, слушно вважають, мабуть, я така і є, як вони кажуть. У мене нема друзів. І це нібито підтвердження, що я <br>не при своєму розумі. Але всі мої ровесники галасують і танцюють, мов несамовиті, або ж лупцюють одне одного. Ви помітили, як тепер <br>люди ображають одне одного?
</p><p style="margin-bottom: 15px;">
</p><p style="margin-bottom: 15px;">— Ви розмірковуєте так, ніби вам стонадцять років.
</p><p style="margin-bottom: 15px;">
</p><p style="margin-bottom: 15px;">— Я часом так і почуваю себе. Я боюся своїх однолітків. Вони вбивають одне одного. Хіба так завше було? Дядько каже, що ні. Лише <br>минулого року застрелено шість моїх ровесників. Десять загинули в автомобільних катастрофах. Дядько каже, що його дід пам'ятав часи, <br>коли діти не вбивали одне одного. Але це було дуже давно, відтоді все змінилося. Люди колись мали почуття відповідальності, каже дядько. <br>А знаєте, у мене теж є це почуття. Ще з дитинства, коли мене добряче відлупцювали. Я сама ходжу по крамницях, сама прибираю вдома.
</p><p style="margin-bottom: 15px;">
</p><p style="margin-bottom: 15px;">— А найбільше, — вела дівчина далі, — я люблю спостерігати за людьми. Буває, цілісінький день їжджу в метро, дивлюся на них, <br>прислухаюсь до їхніх розмов. Мені кортить знати, хто вони, чого хочуть, куди їдуть. Іноді навіть ходжу до парків розваг або катаюся в <br>ракетних автомобілях, які опівночі мчать у передмісті; поліцію це не обходить, аби вони були застраховані. Маєш страховку на десять <br>тисяч — і все гаразд. Інколи я підслуховую розмови в метро чи біля фонтанчиків з питною водою. І знаєте що?
</p><p style="margin-bottom: 15px;">
</p><p style="margin-bottom: 15px;">— Що?
</p><p style="margin-bottom: 15px;">
</p><p style="margin-bottom: 15px;">— Люди ні про що не говорять.
</p><p style="margin-bottom: 15px;">
</p><p style="margin-bottom: 15px;">— Не може бути!
</p><p style="margin-bottom: 15px;">
</p><p style="margin-bottom: 15px;">— Та кажу ж вам — ні про що! Одне й те саме — марки автомобілів, моди, плавальні басейни, ще й приказують: "Як шикарно!" Але всі <br>торочать одне й те саме! А в кав'ярні вмикають ящики жартів і слухають ті самі жарти чи вмикають музичний екран і дивляться, як по <br>ньому бігають барвисті візерунки, але все це абстракція, лише гра кольорів. А музеї? Ви бували в них? Теж абстракція. Тепер усе таке. <br>Дядько каже, колись було інакше. Колись давно-давно картини розповідали про щось і навіть показували людей.
</p><p style="margin-bottom: 15px;">
</p><p style="margin-bottom: 15px;">— Дядько каже це, дядько каже те! Либонь, ваш дядько незвичайна людина.
</p><p style="margin-bottom: 15px;">
</p><p style="margin-bottom: 15px;">— Авжеж. Таки незвичайна. Ну, мені треба йти. До побачення, містере Монтег.
</p><p style="margin-bottom: 15px;">
</p><p style="margin-bottom: 15px;">— До побачення...
</p><p style="margin-bottom: 15px;">
</p><p style="margin-bottom: 15px;">Один, два, три, чотири, п'ять, шість, сім днів. Пожежна станція.
</p><p style="margin-bottom: 15px;">
</p><p style="margin-bottom: 15px;">— Монтег, ви, наче пташка, злітаєте на цій жердині. Третій день.
</p><p style="margin-bottom: 15px;">
*PADE_END*</p><p style="margin-bottom: 15px;">— Монтег, я бачу, ви сьогодні прийшли з чорного ходу. Що, знову пес турбує?
</p><p style="margin-bottom: 15px;">
</p><p style="margin-bottom: 15px;">— Ні, ні. Четвертий день.
</p><p style="margin-bottom: 15px;">
</p><p style="margin-bottom: 15px;">— Монтег, послухайте дивину — мені розповіли сьогодні вранці. Один пожежник у Сіеглі навмисне настроїв на свій хімічний склад <br>механічного пса і випустив його з буди. Що ви скажете про цей спосіб самогубства?
</p><p style="margin-bottom: 15px;">
</p><p style="margin-bottom: 15px;">П'ять, шість, сім днів.
</p><p style="margin-bottom: 15px;">
</p><p style="margin-bottom: 15px;">А потім Кларіс зникла. Спочатку він ніяк не міг збагнути, чим цей день не схожий на інші, а все полягало в тому, що ніл:— не було видно <br>Кларіс. Лужок безлюдний, дерева голі, на вулицях ні душі. І перш ніж він устиг збагнути, що відчуває її відсутність і шукає її, йому, <br>коли він підходив до метро, стало якось не по собі. Щось скоїлося, щось порушилося в щоденному порядку. Правда, порядок той був простий <br>і встановився він лише кілька днів тому, однак... Монтег мало не повернув назад, наміряючись ще раз пройти весь шлях. Може, вона <br>запізнюється? Він був певен, що, коли пройде ще раз, усе буде гаразд. Але вже було пізно — підійшов поїзд метро і поклав край його <br>ваганням.
</p><p style="margin-bottom: 15px;">
</p><p style="margin-bottom: 15px;">Шелестіння карт, порухи рук, тремтіння повік, надокучливе бурмотіння вмонтованого в стелю годинника, який промовляв: "...одна година <br>тридцять п'ять хвилин, четверте листопада, четвер... одна година тридцять шість... одна година тридцять сім..." Ляскання карт по <br>засмальцьованому столу. До Монтега долинали всі звуки, хоч він і міцно заплющив очі, створивши цим нетривку перепону для них. Однак і з <br>заплющеними очима він виразно відчував усе, що було навколо: начищені мідь і бронзу, сяйво ламп, тишу пожежної станції. А люди за <br>столом, яких він зараз не бачив, зітхали, заглядаючи в свої карти, чекали. "...Година сорок п'ять хвилин..." Голос годинника лунав так, <br>ніби оплакував негоду холодного ранку і ще холоднішого року.
</p><p style="margin-bottom: 15px;">
</p><p style="margin-bottom: 15px;">— Що сталося, Монтег? Монтег розплющив очі.
</p><p style="margin-bottom: 15px;">
</p><p style="margin-bottom: 15px;">Десь бурмотіло радіо, "...будь-якої хвилини може бути оголошена війна. Країна готова захищати свою..."
</p><p style="margin-bottom: 15px;">
</p><p style="margin-bottom: 15px;">Пожежна станція здригнулася: над нею, перетинаючи чорне досвітнє небо, з монотонним свистом промчали ракетні літаки. Монтег кліпнув. <br>Бітті розглядав його, наче скульптуру в музеї. От зараз він підійде, доторкнеться до Монтега, розгадуючи його провину, причини його <br>страху. Провину? Але чим він завинив?
</p><p style="margin-bottom: 15px;">
</p><p style="margin-bottom: 15px;">— Ваш хід, Монтег.
</p><p style="margin-bottom: 15px;">
</p><p style="margin-bottom: 15px;">Монтег глянув на цих людей, обличчя яких були обпалені вогнем тисяч справжніх і десятків тисяч уявних пожеж, що забарвили багрянцем <br>їхні щоки, запалили їхні очі. Вони спокійно дивилися на вогники своїх запальничок, розкурюючи чорні люльки, які майже безперестанку <br>диміли. Вугляно-чорне волосся, чорні, мов сажа, брови, чисто виголені, синюваті й водночас сіруваті, ніби притрушені попелом, щоки — <br>знак їхнього спадкового ремесла. Монтег здригнувся, вуста його розтулилися. Чи він бачив коли-небудь пожежника, який би не мав чорного <br>волосся, чорних брів, вогняного лиця, чисто виголених і водночас ніби зовсім неголених щік? Ці люди — достоту його віддзеркалення! <br>Невже в пожежники брали не лише за нахилом, а й за зовнішністю? Попелясті обличчя, стійкий сморід гару від люльок, що невпинно диміли. <br>Ось підвівся брандмейстер Бітті, оповитий хмарою тютюнового диму. Розпечатав нову пачку тютюну — целофан рвався з тріском, схожим на <br>тріск багаття. Монтег поглянув на карти, що тримав у руці:
</p><p style="margin-bottom: 15px;">
</p><p style="margin-bottom: 15px;">— Я... я задумався. Згадав пожежу на минулому тижні й того чоловіка, чию бібліотеку ми спалили. Що з ним сталося?
</p><p style="margin-bottom: 15px;">
</p><p style="margin-bottom: 15px;">— Він волав як несамовитий, і його відвезли до божевільні.
</p><p style="margin-bottom: 15px;">
</p><p style="margin-bottom: 15px;">— Але ж він не божевільний!
</p><p style="margin-bottom: 15px;">
</p><p style="margin-bottom: 15px;">— Кожен, хто вважає, що можна обдурити уряд і нас, божевільний.
</p><p style="margin-bottom: 15px;">
*PADE_END*</p><p style="margin-bottom: 15px;">— Я намагався уявити, — вів далі Монтег, — що відчуває людина в такій ситуації. От коли б, приміром, спалювали наші будинки й наші <br>книжки?
</p><p style="margin-bottom: 15px;">
</p><p style="margin-bottom: 15px;">— У нас немає книжок.
</p><p style="margin-bottom: 15px;">
</p><p style="margin-bottom: 15px;">— А якби були?
</p><p style="margin-bottom: 15px;">
</p><p style="margin-bottom: 15px;">— Може, у вас є?
</p><p style="margin-bottom: 15px;">
</p><p style="margin-bottom: 15px;">Бітті повільно опустив і підвів повіки.
</p><p style="margin-bottom: 15px;">
</p><p style="margin-bottom: 15px;">— Ні. — Монтег глянув поверх голови гравців на стіну, де висіли друковані на машинці списки заборонених книжок. їхні назви стрибали в <br>полум'ї, коли цілі віки щезали під ударами його сокири й палали, политі гасом — не водою! — зі шланга в його руках. — Ні. — І наче <br>відчув легесенький доторк прохолодного вітру, що здійнявся у вентиляційній решітці вдома й війнув прохолодою йому в обличчя. Потім <br>знову побачив самого себе в зеленому парку, де він розмовляв зі старим чоловіком, а в парку теж дув холодний вітер.
</p><p style="margin-bottom: 15px;">
</p><p style="margin-bottom: 15px;">Монтег трохи повагався, а тоді мовив:
</p><p style="margin-bottom: 15px;">
</p><p style="margin-bottom: 15px;">— Чи воно завше... чи завше було так, як тепер? Пожежні станції, наша робота? Тобто, я маю на оці, колись, давно-давно...
</p><p style="margin-bottom: 15px;">
</p><p style="margin-bottom: 15px;">— Колись, давно-давно! — вигукнув Бітті. — Що це за балачки?
</p><p style="margin-bottom: 15px;">
</p><p style="margin-bottom: 15px;">"От я дурний, — подумав Монтег, — я ж сам себе виказую!"
</p><p style="margin-bottom: 15px;">
</p><p style="margin-bottom: 15px;">На минулій пожежі йому попала до рук книжка дитячих казок, він прочитав лише рядок у ній...
</p><p style="margin-bottom: 15px;">
</p><p style="margin-bottom: 15px;">— Я хочу сказати, — провадив він, — що в давні часи, коли будівлі ще не були вогнетривкими... — Нараз йому здалося, ніби то не він <br>промовляє ці слова, а чийсь інший, набагато молодший голос. Він тільки розтуляв вуста, говорила ж за нього Кларіс Маклелен. — Хіба тоді <br>пожежники не гасили пожеж, замість того, щоб розпалювати їх?
</p><p style="margin-bottom: 15px;">
</p><p style="margin-bottom: 15px;">— Оце здорово! — Стоунмен і Блек разом вихопили з кишень пожежні статути й поклали перед Монтегом. Окрім правил, у них була вміщена <br>коротка історія пожежних команд Америки. І Монтег прочитав добре знайомі рядки:
</p><p style="margin-bottom: 15px;">
</p><p style="margin-bottom: 15px;">"Правила
</p><p style="margin-bottom: 15px;">
</p><p style="margin-bottom: 15px;">1. За сигналом тривоги виїжджати негайно.
</p><p style="margin-bottom: 15px;">
</p><p style="margin-bottom: 15px;">2. Швидко розпалювати вогонь.
</p><p style="margin-bottom: 15px;">
</p><p style="margin-bottom: 15px;">3. Усе спалювати дотла.
</p><p style="margin-bottom: 15px;">
</p><p style="margin-bottom: 15px;">4. Негайно повертатися до пожежної станції.
</p><p style="margin-bottom: 15px;">
</p><p style="margin-bottom: 15px;">5. Бути напоготові до нових сигналів тривоги".
</p><p style="margin-bottom: 15px;">
</p><p style="margin-bottom: 15px;">Всі дивилися на Монтега. Він не ворухнувся.
</p><p style="margin-bottom: 15px;">
</p><p style="margin-bottom: 15px;">Раптом пролунав сигнал тривоги.
</p><p style="margin-bottom: 15px;">
</p><p style="margin-bottom: 15px;">Закалатав дзвін під стелею, відбиваючи належні двісті ударів. Чотири стільці миттю спорожніли. Карти снігопадом посипались на підлогу. *PADE_END*<br>Мідна жердина затремтіла. Люди зникли.
</p><p style="margin-bottom: 15px;">
</p><p style="margin-bottom: 15px;">Монтег сидів. Унизу закашляв і ожив жовтогарячий дракон.
</p><p style="margin-bottom: 15px;">
</p><p style="margin-bottom: 15px;">Монтег підвівся і, наче вві сні, спустився по жердині вниз.
</p><p style="margin-bottom: 15px;">
</p><p style="margin-bottom: 15px;">Механічний пес підскочив у своїй буді, очі запалали зеленим вогнем.
</p><p style="margin-bottom: 15px;">
</p><p style="margin-bottom: 15px;">— Монтег, ви забули шолом!
</p><p style="margin-bottom: 15px;">
</p><p style="margin-bottom: 15px;">Він схопив шолом, що висів на стіні, вибіг, стрибнув у машину, і вона помчала, а нічний вітер розносив навсібіч виття сирени й могутній <br>гуркіт металу.
</p><p style="margin-bottom: 15px;">
</p><p style="margin-bottom: 15px;">Це був облуплений триповерховий будинок у старій частині міста. Йому було не менш як сто років, але свого часу його вкрили, як і решту <br>будинків, вогнетривкою плівкою, і, здавалося, лише завдяки цій запобіжній шкаралупі він ще животів.
</p><p style="margin-bottom: 15px;">
</p><p style="margin-bottom: 15px;">— Приїхали.
</p><p style="margin-bottom: 15px;">
</p><p style="margin-bottom: 15px;">Двигун пирхнув і зупинився. Бітті, Стоунмен і Блек уже бігли по тротуару, незграбні й потворні у своїх грубих вогнетривких комбінезонах. <br>Монтег подався слідом за ними.
</p><p style="margin-bottom: 15px;">
</p><p style="margin-bottom: 15px;">Вони розтрощили вхідні двері й схопили жінку, дарма що та й не намагалася тікати чи ховатися. Вона стояла, похитуючись, втупившись у <br>порожню стіну перед собою, ніби її оглушили жахливим ударом по голові. її вуста безгучно ворушились, а в очах застиг такий вираз, ніби <br>вона силкувалася щось пригадати; нарешті пригадала, і вуста заворушилися знову:
</p><p style="margin-bottom: 15px;">
</p><p style="margin-bottom: 15px;">— "Будьте мужнім, Рідлі. Божою ласкою ми сьогодні засвітили в Англії таку свічку, якої, я певен, їм ніколи не загасити".
</p><p style="margin-bottom: 15px;">
</p><p style="margin-bottom: 15px;">— Досить! — сказав Бітті. — Де вони?
</p><p style="margin-bottom: 15px;">
</p><p style="margin-bottom: 15px;">З приголомшливою байдужістю він дав жінці ляпаса й повторив запитання. Стара перевела погляд на Бітті.
</p><p style="margin-bottom: 15px;">
</p><p style="margin-bottom: 15px;">— Ви знаєте, де вони, а то б вас тут не було, — проказала вона.
</p><p style="margin-bottom: 15px;">
</p><p style="margin-bottom: 15px;">Стоунмен простяг карту тривоги з копією телефонограми на звороті:
</p><p style="margin-bottom: 15px;">
</p><p style="margin-bottom: 15px;">"Є підстави підозрювати горище будинку № 11, Елм-стріт, Сіті, Е.Б.".
</p><p style="margin-bottom: 15px;">
</p><p style="margin-bottom: 15px;">— Це, певне, пані Блейк, моя сусідка, — мовила жінка, глянувши на ініціали.
</p><p style="margin-bottom: 15px;">
</p><p style="margin-bottom: 15px;">— Гаразд, хлопці, ставайте до роботи!
</p><p style="margin-bottom: 15px;">
</p><p style="margin-bottom: 15px;">За мить пожежники бігли по сходах крізь застояну пітьму, виламували блискучими сокирами незамкнені двері, — спотикалися, галасували, <br>наче ватага шкодливих хлопчаків.
</p><p style="margin-bottom: 15px;">
</p><p style="margin-bottom: 15px;">— Гей! Гей!
</p><p style="margin-bottom: 15px;">
</p><p style="margin-bottom: 15px;">Книжки лавиною ринули на Монтега, коли він, здригаючись, дерся вгору стрімкою драбиною. Як усе недобре склалося! Досі все було просто — <br>все одно, що зняти нагар із свічки. Спочатку приїздила поліція, жертві заклеювали рота пластирем, зв'язували і, кинувши в блискучий "<br>кук"-автомобіль, кудись відвозили. Отже, коли прибували пожежники, будинок уже був порожній. Ніхто не страждав, хіба що речі! А речі не <br>відчувають болю, вони нічого не відчувають, не кричать і не плачуть, як може закричати й заплакати ця жінка, отож твоє сумління опісля *PADE_END*<br>тебе не мучить. Звичайна собі чистка, робота-прибиральника. Все по черзі. Давай сюди гас! У кого сірники?
</p><p style="margin-bottom: 15px;">
</p><p style="margin-bottom: 15px;">Але сьогодні хтось помилився. Ця жінка псувала усталений ритуал. Пожежники надто галасували, сміялися, жартували, аби якось заглушити <br>її страшний мовчазний докір. Вона примушувала порожній будинок волати від обурення, струшувати на пожежників тонку пилюгу провини, що <br>набивалась їм у ніздрі, коли вони нишпорили в кімнатах. Це непорядок! Неправильно! Зненацька Монтег страшенно розлютився.
</p><p style="margin-bottom: 15px;">
</p><p style="margin-bottom: 15px;">Цієї жінки не повино було бути тут, ні в якому разі!
</p><p style="margin-bottom: 15px;">
</p><p style="margin-bottom: 15px;">Книжки гупали по руках і плечах Монтега, падали на його зведене догори обличчя. Якась книжка, наче білий голуб, покірливо опустилась <br>йому просто в руки, тремтячи сторінками-крилами. У тьмяному, мерехтливому світлі відкрита сторінка майнула, мов білосніжне перо з <br>тендітним візерунком написаних на ньому слів. В цьому сум'ятті, в цій гарячці Монтегові вдалося прочитати лише рядок, але той палав у <br>мозку, наче викарбуваний розпеченою сталлю: "І час заснув під полуденним сонцем". Він випустив книжку. Відразу ж упала йому до рук <br>друга.
</p><p style="margin-bottom: 15px;">
</p><p style="margin-bottom: 15px;">— Гей, Монтег! Давай сюди!
</p><p style="margin-bottom: 15px;">
</p><p style="margin-bottom: 15px;">Він міцніше вхопив книжку і пристрасно, з божевільною нерозважливістю притис її до грудей. Нагорі пожежники ворушили купи журналів, <br>здіймаючи куряву. Журнали падали, наче підстрелені птахи, а жінка внизу стояла, ніби маленька дівчинка, серед цих мертвих тіл.
</p><p style="margin-bottom: 15px;">
</p><p style="margin-bottom: 15px;">Ні, сам Монтег не зробив нічого — то все його рука, в якої був свій мозок, своє сумління і своя цікавість у кожному тремтливому пальці; <br>ця рука зненацька стала злодійкою. Ось вона пірнула під пахву, притисла книжку до спітвілого тіла і виринула, вже порожня, зі <br>спритністю чародія! Дивіться, нічого немає! Нічого!
</p><p style="margin-bottom: 15px;">
</p><p style="margin-bottom: 15px;">Він приголомшливо розглядав цю білу руку, то відводячи її від себе, ніби далекозорий, то підносячи мало не до очей, як сліпий.
</p><p style="margin-bottom: 15px;">
</p><p style="margin-bottom: 15px;">— Монтег! Здригнувшись, він озирнувся.
</p><p style="margin-bottom: 15px;">
</p><p style="margin-bottom: 15px;">— Не стійте там, як ідіот!
</p><p style="margin-bottom: 15px;">
</p><p style="margin-bottom: 15px;">Книжки лежали, мов купи свіжої риби, підготовленої для соління. Пожежники метушились коло них, спотикалися, падали. Спалахували золоті <br>очі тиснених назв і, падаючи, згасали.
</p><p style="margin-bottom: 15px;">
</p><p style="margin-bottom: 15px;">— Гас!
</p><p style="margin-bottom: 15px;">
</p><p style="margin-bottom: 15px;">Ввімкнули помпи, і струмені холодного гасу ринули з баків з цифрою 451, що висіли за спинами пожежників. Кожну книжку, кожну кімнату <br>було полито гасом. Тоді всі квапливо спустились униз. Монтег, похитуючись і задихаючись від випарів гасу, йшов останній.
</p><p style="margin-bottom: 15px;">
</p><p style="margin-bottom: 15px;">— Виходьте! — наказали вони жінці.
</p><p style="margin-bottom: 15px;">
</p><p style="margin-bottom: 15px;">Вона стояла навколішки серед книжок, торкаючись їхніх просякнутих гасом шкіряних і картонних палітурок, обмацувала золоте тиснення, з <br>німим докором дивлячись на Монтега.
</p><p style="margin-bottom: 15px;">
</p><p style="margin-bottom: 15px;">— Не матимете ви моїх книжок, — проказала вона.
</p><p style="margin-bottom: 15px;">
</p><p style="margin-bottom: 15px;">— Ви знаєте закон, — відповів Бітті. — Де ваш глузд? У книжках повно суперечностей. А ви просиділи хтозна-скільки років під замком у <br>своїй вавілонській вежі! Облиште все! Людей, про яких ідеться в цих книжках, ніколи не було. Ну-бо, ходімо!
</p><p style="margin-bottom: 15px;">
</p><p style="margin-bottom: 15px;">— Зараз будинок займеться, — сказав Бітті.
</p><p style="margin-bottom: 15px;">
</p><p style="margin-bottom: 15px;">; Пожежники незграбно простували до дверей. . Вони озирнулися на Монтега, який ще стояв коло жінки
*PADE_END*</p><p style="margin-bottom: 15px;">
</p><p style="margin-bottom: 15px;">— Не можна ж її залишати тут! — рішуче заявив він.
</p><p style="margin-bottom: 15px;">
</p><p style="margin-bottom: 15px;">— Вона не піде.
</p><p style="margin-bottom: 15px;">
</p><p style="margin-bottom: 15px;">— Тоді треба її примусити! Бітті підніс руку з запальничкою.
</p><p style="margin-bottom: 15px;">
</p><p style="margin-bottom: 15px;">— Пора повертатися до пожежної станції. А ці фанатики завжди намагаються заподіяти собі смерть, річ відома.
</p><p style="margin-bottom: 15px;">
</p><p style="margin-bottom: 15px;">Монтег доторкнувся до жінчиного ліктя.
</p><p style="margin-bottom: 15px;">
</p><p style="margin-bottom: 15px;">— Ходімо зі мною.
</p><p style="margin-bottom: 15px;">
</p><p style="margin-bottom: 15px;">— Ні, — відказала та. — Але вам — дякую.
</p><p style="margin-bottom: 15px;">
</p><p style="margin-bottom: 15px;">— Рахую до десяти, — мовив Бітті. — Один. Два.
</p><p style="margin-bottom: 15px;">
</p><p style="margin-bottom: 15px;">— Будь ласка, — благав Монтег жінку.
</p><p style="margin-bottom: 15px;">
</p><p style="margin-bottom: 15px;">— Три... Чотири...
</p><p style="margin-bottom: 15px;">
</p><p style="margin-bottom: 15px;">— Ходімо. — Монтег потягнув за собою жінку.
</p><p style="margin-bottom: 15px;">
</p><p style="margin-bottom: 15px;">— Я волію залишитися тут, — спокійно відповіла та.
</p><p style="margin-bottom: 15px;">
</p><p style="margin-bottom: 15px;">— П'ять... Шість...
</p><p style="margin-bottom: 15px;">
</p><p style="margin-bottom: 15px;">— Можете не рахувати, — сказала жінка й розтулила кулак — на долоні лежала якась тоненька паличка.
</p><p style="margin-bottom: 15px;">
</p><p style="margin-bottom: 15px;">Звичайний собі сірник.
</p><p style="margin-bottom: 15px;">
</p><p style="margin-bottom: 15px;">Але, забачивши його, пожежники метнулися геть із дому. Брандмейстер Бітті, намагаючись зберегти гідність, позадкував до виходу. На його <br>червоному обличчі горіли й вигравали відблиски тисяч пожеж і нічних тривог.
</p><p style="margin-bottom: 15px;">
</p><p style="margin-bottom: 15px;">"Боже мій, — подумав Монтег, — а й справді сигнали тривоги надходять лише вночі. І ніколи вдень! Чи не тому, що вогонь гарніший вночі? <br>І вистава цікавіша?"
</p><p style="margin-bottom: 15px;">
</p><p style="margin-bottom: 15px;">На червоному обличчі Бітті, який зашпортавсь у дверях, промайнув страх. Жінчина рука судомно стиснула сірника. Повітря було просякнуте <br>випарами гасу.
</p><p style="margin-bottom: 15px;">
</p><p style="margin-bottom: 15px;">Книжка, яку Монтег заховав під пахву, калатала в груди, немов серце.
</p><p style="margin-bottom: 15px;">
</p><p style="margin-bottom: 15px;">— Ідіть, — промовила жінка, і Монтег відчув, що мимохіть задкує до дверей слідом за Бітті, тоді сходами вниз, через лужок, де, наче <br>слід зловісної змії, тяглася смужка гасу.
</p><p style="margin-bottom: 15px;">
</p><p style="margin-bottom: 15px;">Жінка вийшла за ними, зупинилась на ґанку і зміряла їх спокійним поглядом, але в цьому спокої виразно відчувався осуд.
</p><p style="margin-bottom: 15px;">
</p><p style="margin-bottom: 15px;">Бітті клацнув запальничкою, наміряючись підпалити будинок.
</p><p style="margin-bottom: 15px;">
</p><p style="margin-bottom: 15px;">Але він запізнився.
*PADE_END*</p><p style="margin-bottom: 15px;">
</p><p style="margin-bottom: 15px;">Монтегові перехопило подих — жінка на ґанку кинула на них презирливий погляд і тернула сірником об поруччя.
</p><p style="margin-bottom: 15px;">
</p><p style="margin-bottom: 15px;">З будинків на вулицю вибігали люди.
</p><p style="margin-bottom: 15px;">
</p><p style="margin-bottom: 15px;">Назад поверталися мовчки, не дивлячись один на одного. Монтег сидів попереду, разом з Бітті та Блеком. Вони навіть не запалили своїх <br>люльок, лише дивилися на дорогу. Потужна "саламандра" круто повернула за ріг і помчала далі.
</p><p style="margin-bottom: 15px;">
</p><p style="margin-bottom: 15px;">— Рідлі, — нарешті промовив Монтег.
</p><p style="margin-bottom: 15px;">
</p><p style="margin-bottom: 15px;">— Що? — спитав Бітті.
</p><p style="margin-bottom: 15px;">
</p><p style="margin-bottom: 15px;">— Вона сказала "Рідлі". Коли ми ввійшли, вона пробурмотіла якісь дивні слова: "Будьте мужнім, Рідлі". І ще щось... щось іще...
</p><p style="margin-bottom: 15px;">
</p><p style="margin-bottom: 15px;">— "Божою милістю ми сьогодні засвітимо в Англії таку свічку, якої, я вірю, їм ніколи не загасити", — промовив Бітті.
</p><p style="margin-bottom: 15px;">
</p><p style="margin-bottom: 15px;">Після цих слів Стоунмен і Монтег здивовано глянули на брандмейстера. Бітті потер підборіддя.
</p><p style="margin-bottom: 15px;">
</p><p style="margin-bottom: 15px;">— Чоловік на ймення Латімер сказав це чоловікові, якого звали Ніколас Рідлі, коли їх за єресь спалювали живцем на багатті в Оксфорді <br>шістнадцятого жовтня тисяча п'ятсот п'ятдесят п'ятого року.
</p><p style="margin-bottom: 15px;">
</p><p style="margin-bottom: 15px;">Монтег і Стоунмен знов перевели погляд на дорогу, що швидко бігла під колесами машини.
</p><p style="margin-bottom: 15px;">
</p><p style="margin-bottom: 15px;">— Я геть напханий всякими цитатами й висловами, — сказав Бітті. — Та й більшість брандмейстерів так само. Інколи собі дивуюсь... Не <br>ловіть гав, Стоунменеі
</p><p style="margin-bottom: 15px;">
</p><p style="margin-bottom: 15px;">Стоунмен загальмував.
</p><p style="margin-bottom: 15px;">
</p><p style="margin-bottom: 15px;">— Хай йому грець! — вигукнув Бітті. — Проскочили свій поворот.
</p><p style="margin-bottom: 15px;">
</p><p style="margin-bottom: 15px;">— Хто там?
</p><p style="margin-bottom: 15px;">
</p><p style="margin-bottom: 15px;">— Я, хто ж іще! — озвався з темряви Монтег. Він щільно причинив двері й прихилився до них спиною.
</p><p style="margin-bottom: 15px;">
</p><p style="margin-bottom: 15px;">Помовчавши, дружина нарешті сказала:
</p><p style="margin-bottom: 15px;">
</p><p style="margin-bottom: 15px;">— Ввімкни світло.
</p><p style="margin-bottom: 15px;">
</p><p style="margin-bottom: 15px;">— Мені воно не потрібне.
</p><p style="margin-bottom: 15px;">
</p><p style="margin-bottom: 15px;">— Тоді лягай спати.
</p><p style="margin-bottom: 15px;">
</p><p style="margin-bottom: 15px;">Монтег чув, як Мілдред нетерпляче засовалася на ліжку; зарипіли пружини матраца.
</p><p style="margin-bottom: 15px;">
</p><p style="margin-bottom: 15px;">— Ти п'яний? — запитала вона.
</p><p style="margin-bottom: 15px;">
</p><p style="margin-bottom: 15px;">Отже, все почалося з його руки. Він відчув, що його руки, спочатку одна, а потім друга, розстебнули куртку, зняли її й кинули на <br>підлогу. Штани повисли в руках, ніби над прірвою, й провалилися в пітьму. Кисті його рук уражені хворобою, невдовзі зараза охопить руки <br>цілком. Він аж наяву бачив, як отрута діє на зап'ястки, піднімається до ліктів і плечей, перекидається, мов іскра, з лопатки на лопатку, <br>його руки стали жадібними. Ця жадібність передалась очам: нестерпно закортіло дивитися на що-небудь, байдуже на що саме, аби дивитися.
*PADE_END*</p><p style="margin-bottom: 15px;">
</p><p style="margin-bottom: 15px;">— Що ти там робиш? — байдуже запитала дружина. Намагаючись зберегти рівновагу, він стискав книжку
</p><p style="margin-bottom: 15px;">
</p><p style="margin-bottom: 15px;">холодними вологими пальцями. Через якусь мить дружина знов озвалася:
</p><p style="margin-bottom: 15px;">
</p><p style="margin-bottom: 15px;">— Ти ще довго стовбичитимеш отак посеред кімнати?, Він щось пробурмотів.
</p><p style="margin-bottom: 15px;">
</p><p style="margin-bottom: 15px;">— Що? — перепитала вона.
</p><p style="margin-bottom: 15px;">
</p><p style="margin-bottom: 15px;">І цього разу у відповідь якесь нерозбірливе бурмотіння.
</p><p style="margin-bottom: 15px;">
</p><p style="margin-bottom: 15px;">Спотикаючись, Монтег помацки дістався до свого ліжка, незграбно запхнув книжку під холодну подушку й сам упав на постіль. Мілдред <br>злякано скрикнула. А йому здавалося, що вона десь далеко, в протилежному кінці спальні, а його ліжко — наче сніжний острів посеред <br>пустельного моря. Дружина озвалася до нього, говорила щось довго-довго, про те, про се, але для нього це були тільки слова, слова, що <br>нагадували белькотіння дворічного малюка, яке він чув колись у домі свого приятеля — приємні звуки, однак позбавлені всякого глузду.
</p><p style="margin-bottom: 15px;">
</p><p style="margin-bottom: 15px;">Монтег не відповідав, а коли з його вуст знов зірвався невиразний стогін, Мілдред підвелась, підійшла до його ліжка, нахилилась і <br>поклала руку йому на чоло. Монтег знав: коли Мілдред забере руку, долоня в неї буде волога.
</p><p style="margin-bottom: 15px;">
</p><p style="margin-bottom: 15px;">Пізніше, вночі, він подивився на Мілдред. Вона не спала. В повітрі ледь чутно бриніла мелодія — у вухах Мілдред знову сиділи "черепашки", <br>і знову вона слухала далекі голоси з далеких країв, а її широко розплющені очі вдивлялись у темні глибини стелі, що нависала над нею.
</p><p style="margin-bottom: 15px;">
</p><p style="margin-bottom: 15px;">Він пригадав старий жарт про дружину, яка так полюбляла розмовляти по телефону, що її чоловік упав у розпач і вимушений був побігти до <br>найближчого автомата й зателефонувати звідти, аби довідатися, що буде на обід. Може, й собі купити передавач системи "черепашка", щоб <br>уночі розмовляти з дружиною, нашіптувати їй на вухо, бурмотіти, кричати, галасувати, волати? Але що нашіптувати? Про що кричати? Що він <br>міг сказати?
</p><p style="margin-bottom: 15px;">
</p><p style="margin-bottom: 15px;">Раптом вона здалася йому такою чужою, ніби він ніколи й не знав її. Ніби оце щойно потрапив у чужий дім, як чоловік у тому анекдоті: <br>повернувся вночі п'яний, помилився, зайшов у чужий дім, відімкнув чужі двері, ліг у постіль до чужої жінки, а вранці прокинувся й пішов <br>на роботу, і ні він, ні та жінка так нічого й не помітили.
</p><p style="margin-bottom: 15px;">
</p><p style="margin-bottom: 15px;">— Міллі!.. — прошепотів він.
</p><p style="margin-bottom: 15px;">
</p><p style="margin-bottom: 15px;">— Що?
</p><p style="margin-bottom: 15px;">
</p><p style="margin-bottom: 15px;">— Не лякайся! Я лише хотів запитати...
</p><p style="margin-bottom: 15px;">
</p><p style="margin-bottom: 15px;">— Ну?
</p><p style="margin-bottom: 15px;">
</p><p style="margin-bottom: 15px;">— Коли ми зустрілися? І де?
</p><p style="margin-bottom: 15px;">
</p><p style="margin-bottom: 15px;">— Для чого зустрілися? — здивувалася вона.
</p><p style="margin-bottom: 15px;">
</p><p style="margin-bottom: 15px;">— Я хочу сказати... коли ми зустрілися вперше?
</p><p style="margin-bottom: 15px;">
</p><p style="margin-bottom: 15px;">Він знав, що тепер Мілдред збентежено супить брови в пітьмі.
</p><p style="margin-bottom: 15px;">
</p><p style="margin-bottom: 15px;">Він розтлумачив:
</p><p style="margin-bottom: 15px;">
</p><p style="margin-bottom: 15px;">— Ну, коли ми познайомились? Де це було й коли?
*PADE_END*</p><p style="margin-bottom: 15px;">
</p><p style="margin-bottom: 15px;">— Це було... — вона затнулася. — Не знаю. Він похолов.
</p><p style="margin-bottom: 15px;">
</p><p style="margin-bottom: 15px;">— Невже не можеш пригадати?
</p><p style="margin-bottom: 15px;">
</p><p style="margin-bottom: 15px;">— Це було так давно...
</p><p style="margin-bottom: 15px;">
</p><p style="margin-bottom: 15px;">— Лише десять років тому, всього-на-всього десять!
</p><p style="margin-bottom: 15px;">
</p><p style="margin-bottom: 15px;">— Ти не хвилюйся так, я ж намагаюсь пригадати. — Вона засміялася якимсь дивним, верескливим сміхом. — Смішно! А й справді смішно! <br>Забути, де й коли вперше зустрілася зі своїм чоловіком! А він теж забув...
</p><p style="margin-bottom: 15px;">
</p><p style="margin-bottom: 15px;">Монтег лежав, легенько розтираючи собі повіки, чоло, потилицю. Долонями натис на очі, ніби намагався поставити пам'ять на місце. <br>Несподівано це питання — де він уперше зустрівся з Мілдред — стало для нього найважливішим у світі.
</p><p style="margin-bottom: 15px;">
</p><p style="margin-bottom: 15px;">— Яке це має значення? — долинув її голос уже з ванної кімнати. Монтег чув дзюркіт води, що текла з крана, а потім ковтки — певне, <br>дружина запивала таблетки.
</p><p style="margin-bottom: 15px;">
</p><p style="margin-bottom: 15px;">— Мабуть, ніякого, — відповів він.
</p><p style="margin-bottom: 15px;">
</p><p style="margin-bottom: 15px;">Він спробував порахувати, скільки вона їх проковтнула, і зненацька пригадав тих двох, з блідо-синіми, мов цинкові білила, обличчями, з <br>сигаретами в тонких губах і змією з електронним оком, яка, звиваючись, занурювалась у темряву, в камінь, у стоячу воду, і йому <br>захотілося гукнути Мілдред, запитати: "Скажи, скільки ти вже прийняла сьогодні? Скільки ти ще приймеш і не помітиш? Якщо не зараз, то <br>через годину, якщо не цієї ночі, то наступної!.. А я не спатиму цілу ніч, і сьогодні, і завтра, і ще багато-багато ночей, оскільки це <br>вже почалось". І він пригадав, як тоді вона лежала на постелі, а два оператори, не схилившись турботливо, а випроставшись і склавши <br>руки, байдуже стояли над нею. І ще він пригадав, що подумав тієї ночі: коли вона помре, він не плакатиме за нею. Бо ця смерть буде для <br>нього смертю чужої людини, чиє обличчя він мигцем бачив на вулиці чи в газеті. І раптом йому здалося це таким жахливим, що він заплакав, — <br>не від думки про смерть Мілдред, а від думки, що не зможе плакати, коли вона помре. Дурний, спустошений чоловік біля дурної, <br>спустошеної жінки, яку та голодна зміюка спустошила ще більше!
</p><p style="margin-bottom: 15px;">
</p><p style="margin-bottom: 15px;">"Звідки ця спустошеність? — запитував він себе. — Хто забирає все, що в тобі є, і залишає саму порожнечу? Та ще ця квітка, ця кульбаба!" <br>Вона підбила підсумки, чи не так: "Який сором! Ви ні в кого не закохані!" А чому він не закоханий?
</p><p style="margin-bottom: 15px;">
</p><p style="margin-bottom: 15px;">Гаразд, а хіба між ним і Мілдред не стояла завжди стіна? Навіть не одна, а цілі три. І дуже дорогі, до речі! Всі ці "дядечки", "<br>тітоньки", "двоюрідні брати" й "сестри", "племінниці", "племінники", які жили на цих стінах, зграя балакучих мавп, що торохтять, не <br>кажучи нічого, але голосно, голосно, голосно! Він з самого початку назвав їх "родичами": "Як ся має дядечко Луїс?" — "Хто?" — "А <br>тітонька Мод?"
</p><p style="margin-bottom: 15px;">
</p><p style="margin-bottom: 15px;">Мілдред в його уяві поставала у вигляді маленької дівчинки, що заблукала в лісі без дерев (як дивно!) або, точніше, в пустелі, де <br>колись були дерева (пам'ять про них пробивалася то тут, то там), одне слово, Мілдред у своїй "балакучій вітальні". "Балакуча вітальня" — <br>яка влучна назва! Хоч коли б він прийшов, стіни завжди розмовляли з Мілдред. "Треба щось робити!" "Так, так, безперечно!" "Чому ж ми <br>стоїмо й нічого не робимо?" "То давайте робити!"
</p><p style="margin-bottom: 15px;">
</p><p style="margin-bottom: 15px;">"Я така розлючена, що ладна плюватися!" Про що вони говорять? Мілдред не могла пояснити. Хто на кого розлютився? Мілдред не знала. Що <br>вони хочуть робити? Зажди, казала Мілдред, і сам побачиш. Він сидів і ждав.
</p><p style="margin-bottom: 15px;">
</p><p style="margin-bottom: 15px;">Злива звуків ринула на нього зі стін. Музика бомбардувала його з такою силою, що аж сухожилки одривались од кісток, щелепи тремтіли, <br>очі вилазили з очниць, наче його контузило. А коли це закінчувалося, він почував себе так, мов його скинули зі скелі, прокрутили в <br>смерчі, як у центрифузі, й пожбурили у водоспад, що летів і летів у порожнечу і ніколи, ніколи не сягав дна... І летиш, не торкаючись <br>схилів, униз... униз..; у порожнечу...
*PADE_END*</p><p style="margin-bottom: 15px;">
</p><p style="margin-bottom: 15px;">Грім ущухав. Музика стихала. — Ну як? — питала Мілдред.
</p><p style="margin-bottom: 15px;">
</p><p style="margin-bottom: 15px;">Враження справді було приголомшливе. Щось відбулося. Хоч люди на стінах кімнати й не поворухнулись, і нічого з ними не сталося, а <br>здавалось, ніби тебе протягло крізь пральну машину чи всмоктало велетенським пилососом. Ти тонеш у музиці, в какофонії звуків. Укритий <br>рясним потом, майже непритомний, Монтег вибіг з кімнати. А Мілдред залишалась у кріслі, і голоси зі стін вели далі: "Тепер буде все <br>гаразд", — казала "тітонька".
</p><p style="margin-bottom: 15px;">
</p><p style="margin-bottom: 15px;">"Ти надто самовпевнена", — відповідав "двоюрідний братик".
</p><p style="margin-bottom: 15px;">
</p><p style="margin-bottom: 15px;">"А чого це ти злостишся?" "Хто злоститься?" "Ти, хто ж іще!" "Я?!"
</p><p style="margin-bottom: 15px;">
</p><p style="margin-bottom: 15px;">"Ти просто казишся!" "Чого б це мені казитися?" "А того!"
</p><p style="margin-bottom: 15px;">
</p><p style="margin-bottom: 15px;">— Гаразд, — кричав Монтег. — Але за що вони сваряться? Хто ці люди? Хто цей чоловік і ця жінка? Подружжя? Чи, може, вони розлучені? Чи <br>заручені? Га? Боже мій, адже нічого не можна второпати!
</p><p style="margin-bottom: 15px;">
</p><p style="margin-bottom: 15px;">— Вони... — казала Мілдред, — ...розумієш, вони... ну, посварилися. Вони часто сваряться. Ти б тільки послухав! Здається, це подружжя. <br>Так-так, подружжя. А що?
</p><p style="margin-bottom: 15px;">
</p><p style="margin-bottom: 15px;">А коли не вітальня, коли не ці три стіни, що розмовляють, до яких Мілдред мріяла додати четверту, тоді це був "жук" — відкритий <br>автомобіль. Мілдред сиділа за кермом і вела машину по місту зі швидкістю сто миль на годину. Він кричав до неї, вона кричала до нього, <br>і вони не чули одне одного, нічого не чули, крім виття двигуна. "Стишуй швидкість до мінімальної!" — волав він. "Що?" — кричала вона у <br>відповідь. "До мінімальної, до п'ятдесяти п'яти! Стишуй швидкість!"— "Що?" — пронизливо кричала вона. "Швидкість!" — надсаджувався він. <br>А вона, замість стишити швидкість, збільшувала її до ста п'яти миль на годину, і йому забивало подих.
</p><p style="margin-bottom: 15px;">
</p><p style="margin-bottom: 15px;">А коли виходили з машини, у вухах у Мілдред знову були "черепашки". Тиша. Чути лише неголосний шум вітру.
</p><p style="margin-bottom: 15px;">
</p><p style="margin-bottom: 15px;">— Мілдред. — Він поворухнувся і, простягти руку, висмикнув музикальну комаху з її вуха. — Мілдред, Мілдред!
</p><p style="margin-bottom: 15px;">
</p><p style="margin-bottom: 15px;">— Що? — ледь чутно озвалася вона.
</p><p style="margin-bottom: 15px;">
</p><p style="margin-bottom: 15px;">Монтегові здалося, ніби він теж перетворився на одне з електронних створінь, що жили у шпаринах між скляними телевізорними стінами. Він <br>говорив, але його голос не проникав крізь прозору перешкоду. Він міг розмовляти тільки на мигах, сподіваючись, що Мілдред обернеться й <br>побачить його.
</p><p style="margin-bottom: 15px;">
</p><p style="margin-bottom: 15px;">Вони не могли навіть торкнутися одне одного крізь скло.
</p><p style="margin-bottom: 15px;">
</p><p style="margin-bottom: 15px;">— Мілдред, пам'ятаєш, я тобі казав про дівчину?
</p><p style="margin-bottom: 15px;">
</p><p style="margin-bottom: 15px;">— Про яку дівчину? — сонно запитала вона.
</p><p style="margin-bottom: 15px;">
</p><p style="margin-bottom: 15px;">— Про дівчину з сусіднього будинку.
</p><p style="margin-bottom: 15px;">
</p><p style="margin-bottom: 15px;">— Про яку дівчину з сусіднього будинку?
</p><p style="margin-bottom: 15px;">
</p><p style="margin-bottom: 15px;">— Та про ту, що вчиться в школі, її звати Кларіс.
</p><p style="margin-bottom: 15px;">
</p><p style="margin-bottom: 15px;">— А, так-так, — відповіла дружина.
</p><p style="margin-bottom: 15px;">
*PADE_END*</p><p style="margin-bottom: 15px;">— Ось уже кілька днів, точніше кажучи, чотири дні я ніде її не бачу. А ти не зустрічала її?
</p><p style="margin-bottom: 15px;">
</p><p style="margin-bottom: 15px;">— Ні.
</p><p style="margin-bottom: 15px;">
</p><p style="margin-bottom: 15px;">— Я хотів був розповісти тобі про неї. Вона дуже дивна.
</p><p style="margin-bottom: 15px;">
</p><p style="margin-bottom: 15px;">— А, тепер я знаю, про кого йдеться.
</p><p style="margin-bottom: 15px;">
</p><p style="margin-bottom: 15px;">— Я так і думав, що ти її знаєш.
</p><p style="margin-bottom: 15px;">
</p><p style="margin-bottom: 15px;">— Вона... — сказала Мілдред у темряву.
</p><p style="margin-bottom: 15px;">
</p><p style="margin-bottom: 15px;">— Що вона? — запитав Монтег.
</p><p style="margin-bottom: 15px;">
</p><p style="margin-bottom: 15px;">— Я хотіла тобі сказати й забула. Зовсім забула.
</p><p style="margin-bottom: 15px;">
</p><p style="margin-bottom: 15px;">— Кажи тепер. Що з нею?
</p><p style="margin-bottom: 15px;">
</p><p style="margin-bottom: 15px;">— її, здається, немає.
</p><p style="margin-bottom: 15px;">
</p><p style="margin-bottom: 15px;">— Немає?
</p><p style="margin-bottom: 15px;">
</p><p style="margin-bottom: 15px;">— Вся родина кудись переїхала. Але дівчини зовсім немає. Здається, вона померла.
</p><p style="margin-bottom: 15px;">
</p><p style="margin-bottom: 15px;">— Ти, мабуть, говориш про якусь іншу дівчину.
</p><p style="margin-bottom: 15px;">
</p><p style="margin-bottom: 15px;">— Ні. Саме про ту, Маклелен. Вона попала під машину. Чотири дні тому. Я не певна, але, здається, вона померла. Вся родина кудись <br>переїхала. Не знаю точно, але, здається, дівчина померла.
</p><p style="margin-bottom: 15px;">
</p><p style="margin-bottom: 15px;">— Ти певна?
</p><p style="margin-bottom: 15px;">
</p><p style="margin-bottom: 15px;">— Ні. А втім, так. Певна.
</p><p style="margin-bottom: 15px;">
</p><p style="margin-bottom: 15px;">— Чому ти мені досі нічого не сказала?
</p><p style="margin-bottom: 15px;">
</p><p style="margin-bottom: 15px;">— Забула.
</p><p style="margin-bottom: 15px;">
</p><p style="margin-bottom: 15px;">— Чотири дні, — повторив він пошепки. Вони нерухомо лежали в темній кімнаті.
</p><p style="margin-bottom: 15px;">
</p><p style="margin-bottom: 15px;">— Добраніч, — нарешті сказала Мілдред.
</p><p style="margin-bottom: 15px;">
</p><p style="margin-bottom: 15px;">Почувся тихий шурхіт: Мілдред обмацувала подушку. Радіовтулка ворухнулася під її рукою, наче жива комашка, і знову задзижчала у вусі в <br>Мілдред.
</p><p style="margin-bottom: 15px;">
</p><p style="margin-bottom: 15px;">Монтег прислухався — його дружина стиха наспівувала.
</p><p style="margin-bottom: 15px;">
</p><p style="margin-bottom: 15px;">За вікном майнула тінь. Осінній вітер налетів і вщух. Але в цій тиші до Монтега долинув якийсь звук — ніби хтось дихнув у шибку. Ніби <br>щось, схоже на струмінь зеленуватого світлого диму чи на величезний осінній лист, перетнуло лужок і зникло.
</p><p style="margin-bottom: 15px;">
</p><p style="margin-bottom: 15px;">"Механічний пес, — подумав Монтег. — Його сьогодні випустили. Вештається коло будинку. Якщо відчинити вікно..."
*PADE_END*</p><p style="margin-bottom: 15px;">
</p><p style="margin-bottom: 15px;">Та він не відчинив вікна.
</p><p style="margin-bottom: 15px;">
</p><p style="margin-bottom: 15px;">Вранці його кидало то в жар, то в холод.
</p><p style="margin-bottom: 15px;">
</p><p style="margin-bottom: 15px;">— Невже ти захворів? — запитала Мілдред. Він заплющив запалені очі.
</p><p style="margin-bottom: 15px;">
</p><p style="margin-bottom: 15px;">— Так.
</p><p style="margin-bottom: 15px;">
</p><p style="margin-bottom: 15px;">— Але ж учора ввечері ти був здоровий.
</p><p style="margin-bottom: 15px;">
</p><p style="margin-bottom: 15px;">— Ні, я не був здоровий. — Він чув, як у вітальні галасували "родичі".
</p><p style="margin-bottom: 15px;">
</p><p style="margin-bottom: 15px;">Мілдред, схилившись над ліжком, зацікавлено дивилася на нього. Він відчував її присутність, бачив її, не розплющуючи очей, — волосся, <br>спалене хімічною фарбою, ламке, мов солома, очі, наче прикриті невидимими більмами, намальовані закопилені вуста, худорляве від дієти, <br>сухе, ніби тичка, тіло, біла, як сало, шкіра. Іншою вона йому й не пригадувалась...
</p><p style="margin-bottom: 15px;">
</p><p style="margin-bottom: 15px;">— Дай мені таблетку аспірину й води.
</p><p style="margin-bottom: 15px;">
</p><p style="margin-bottom: 15px;">— Треба вставати, — відказала вона. — Вже полудень. Ти проспав на п'ять годин більше, ніж звичайно.
</p><p style="margin-bottom: 15px;">
</p><p style="margin-bottom: 15px;">— Чом ти не вимкнеш вітальню?
</p><p style="margin-bottom: 15px;">
</p><p style="margin-bottom: 15px;">— Але ж там мої "родичі"!
</p><p style="margin-bottom: 15px;">
</p><p style="margin-bottom: 15px;">— Ти можеш це зробити заради хворої людини?
</p><p style="margin-bottom: 15px;">
</p><p style="margin-bottom: 15px;">— Я притишу звук.
</p><p style="margin-bottom: 15px;">
</p><p style="margin-bottom: 15px;">Вона вийшла зі спальні й незабаром повернулася, нічого не зробивши.
</p><p style="margin-bottom: 15px;">
</p><p style="margin-bottom: 15px;">— Де ж аспірин?
</p><p style="margin-bottom: 15px;">
</p><p style="margin-bottom: 15px;">— Ти ніколи досі не хворів. — Вона знову вийшла.
</p><p style="margin-bottom: 15px;">
</p><p style="margin-bottom: 15px;">— Так, а тепер хворий. На роботу не піду. Зателефонуй Бітті.
</p><p style="margin-bottom: 15px;">
</p><p style="margin-bottom: 15px;">— Ти так дивно поводився вночі. — Наспівуючи, вона підійшла до нього.
</p><p style="margin-bottom: 15px;">
</p><p style="margin-bottom: 15px;">— Де аспірин? — Він дивився на склянку з водою, яку вона йому подала.
</p><p style="margin-bottom: 15px;">
</p><p style="margin-bottom: 15px;">— Ах! — Вона знову пішла до ванної. — Щось трапилось учора?
</p><p style="margin-bottom: 15px;">
</p><p style="margin-bottom: 15px;">— Пожежа, оце і все.
</p><p style="margin-bottom: 15px;">
</p><p style="margin-bottom: 15px;">— А я дуже гарно провела вечір, — долинув її голос із ванної.
</p><p style="margin-bottom: 15px;">
</p><p style="margin-bottom: 15px;">— Що ж ти робила?
</p><p style="margin-bottom: 15px;">
</p><p style="margin-bottom: 15px;">— Дивилася передачу.
*PADE_END*</p><p style="margin-bottom: 15px;">
</p><p style="margin-bottom: 15px;">— Яку?
</p><p style="margin-bottom: 15px;">
</p><p style="margin-bottom: 15px;">— Програму.
</p><p style="margin-bottom: 15px;">
</p><p style="margin-bottom: 15px;">— Яку програму?
</p><p style="margin-bottom: 15px;">
</p><p style="margin-bottom: 15px;">— Дуже гарну.
</p><p style="margin-bottom: 15px;">
</p><p style="margin-bottom: 15px;">— Хто грав?
</p><p style="margin-bottom: 15px;">
</p><p style="margin-bottom: 15px;">— Уся трупа.
</p><p style="margin-bottom: 15px;">
</p><p style="margin-bottom: 15px;">— Еге ж, уся трупа, вся трупа, вся трупа. — Він тис пальцем на болючі очі. Раптом хтозна-звідки війнуло гасом, і Монтег почав блювати.
</p><p style="margin-bottom: 15px;">
</p><p style="margin-bottom: 15px;">Ввійшла, все ще наспівуючи, Мілдред і здивовано спитала:
</p><p style="margin-bottom: 15px;">
</p><p style="margin-bottom: 15px;">— Що це ти робиш?
</p><p style="margin-bottom: 15px;">
</p><p style="margin-bottom: 15px;">Він з відразою подивився на підлогу.
</p><p style="margin-bottom: 15px;">
</p><p style="margin-bottom: 15px;">— Ми разом з книжками спалили стару жінку.
</p><p style="margin-bottom: 15px;">
</p><p style="margin-bottom: 15px;">— Добре, що цей килим миється. — Вона принесла швабру й заходилася витирати підлогу. — Вчора ввечері я була в Гелени.
</p><p style="margin-bottom: 15px;">
</p><p style="margin-bottom: 15px;">— Хіба не можна дивитися виставу вдома?
</p><p style="margin-bottom: 15px;">
</p><p style="margin-bottom: 15px;">— Звісно, можна, але іноді приємно піти в гості. Вона вийшла до вітальні. Монтег чув, як вона співає.
</p><p style="margin-bottom: 15px;">
</p><p style="margin-bottom: 15px;">— Мілдред! — гукнув він.
</p><p style="margin-bottom: 15px;">
</p><p style="margin-bottom: 15px;">Вона повернулась, наспівуючи й легенько клацаючи в такт пальцями.
</p><p style="margin-bottom: 15px;">
</p><p style="margin-bottom: 15px;">— Ти нічого не хочеш запитати про вчорашній вечір? — сказав він.
</p><p style="margin-bottom: 15px;">
</p><p style="margin-bottom: 15px;">— А що таке?
</p><p style="margin-bottom: 15px;">
</p><p style="margin-bottom: 15px;">— Ми спалили з тисячу книжок. І жінку.
</p><p style="margin-bottom: 15px;">
</p><p style="margin-bottom: 15px;">— Ну?
</p><p style="margin-bottom: 15px;">
</p><p style="margin-bottom: 15px;">Вітальня аж вибухала від оглушливих звуків.
</p><p style="margin-bottom: 15px;">
</p><p style="margin-bottom: 15px;">— Ми спалили твори Данте, і Свіфта, і Марка Аврелія...
</p><p style="margin-bottom: 15px;">
</p><p style="margin-bottom: 15px;">— Він європеєць?
</p><p style="margin-bottom: 15px;">
</p><p style="margin-bottom: 15px;">— Здається.
</p><p style="margin-bottom: 15px;">
</p><p style="margin-bottom: 15px;">— Радикал?
*PADE_END*</p><p style="margin-bottom: 15px;">
</p><p style="margin-bottom: 15px;">— Я ніколи не читав його.
</p><p style="margin-bottom: 15px;">
</p><p style="margin-bottom: 15px;">— Звісно, радикал. — Мілдред вертіла в руках телефонну трубку. — Ти що, хочеш, щоб я сама подзвонила брандмейстерові Бітті?
</p><p style="margin-bottom: 15px;">
</p><p style="margin-bottom: 15px;">— Так, я ж сказав!
</p><p style="margin-bottom: 15px;">
</p><p style="margin-bottom: 15px;">— Не кричи!
</p><p style="margin-bottom: 15px;">
</p><p style="margin-bottom: 15px;">— Я не кричу. — Він підвівся в ліжку. Раптом його охопила лють і він, спаленівши, аж затрусився.
</p><p style="margin-bottom: 15px;">
</p><p style="margin-bottom: 15px;">Вітальня ревіла в спекотному повітрі.
</p><p style="margin-bottom: 15px;">
</p><p style="margin-bottom: 15px;">— Я не можу дзвонити йому. Не можу сказати, що я хворий.
</p><p style="margin-bottom: 15px;">
</p><p style="margin-bottom: 15px;">— Чому?
</p><p style="margin-bottom: 15px;">
</p><p style="margin-bottom: 15px;">"Тому що я боюся, — відказав він подумки. — Прикидаюся хворим, наче дитина, і боюся подзвонити, бо знаю, чим закінчиться ця коротка <br>розмова: "Так, брандмейстере, мені вже полегшало. О десятій вечора буду на роботі".
</p><p style="margin-bottom: 15px;">
</p><p style="margin-bottom: 15px;">— Ти не хворий, — сказала Мілдред.
</p><p style="margin-bottom: 15px;">
</p><p style="margin-bottom: 15px;">Монтег упав на ліжко. Засунув руку під подушку. Схована книжка була на місці.
</p><p style="margin-bottom: 15px;">
</p><p style="margin-bottom: 15px;">— Мілдред, що ти скажеш, якщо я тимчасово піду з роботи?
</p><p style="margin-bottom: 15px;">
</p><p style="margin-bottom: 15px;">— Ти хочеш усе покинути? Після стількох років? Лише тому, що якась жінка зі своїми книжками...
</p><p style="margin-bottom: 15px;">
</p><p style="margin-bottom: 15px;">— Якби ж ти її бачила, Мілдред!
</p><p style="margin-bottom: 15px;">
</p><p style="margin-bottom: 15px;">— Вона ніхто для мене; хай би не тримала книжок. Вона знала, що за це доведеться відповідати. Ненавиджу її. Через неї ти хочеш піти з <br>роботи, і не встигнеш оком змигнути, як нас викинуть на вулицю — і не буде нічого, ні будинку, ні роботи, нічогісінько!
</p><p style="margin-bottom: 15px;">
</p><p style="margin-bottom: 15px;">— Ти там не була, ти не бачила, — промовив Монтег. — Певне, в книжках є щось таке, чого ми не можемо навіть уявити собі, тому ця жінка <br>залишилась у будинку, охопленому вогнем. Певне, щось таки має бути в книжках! Бо хто піде на смерть отак, ні сіло ні впало?
</p><p style="margin-bottom: 15px;">
</p><p style="margin-bottom: 15px;">— Вона просто дурна.
</p><p style="margin-bottom: 15px;">
</p><p style="margin-bottom: 15px;">— Не дурніша за нас з тобою, а може, й розумніша. А ми її спалили.
</p><p style="margin-bottom: 15px;">
</p><p style="margin-bottom: 15px;">— Все спливе, як вода під мостом.
</p><p style="margin-bottom: 15px;">
</p><p style="margin-bottom: 15px;">— Ні, не спливе. То не вода, а вогонь. Ти коли-небудь бачила будинок після пожежі? Він тліє кілька днів. А цієї пожежі мені не загасити, <br>поки мого віку. Господи! Я цілу ніч силкувався погасити її в своїй пам'яті. Мало не збожеволів.
</p><p style="margin-bottom: 15px;">
</p><p style="margin-bottom: 15px;">— Тобі слід було б подумати про це раніше, до того, як став пожежником.
</p><p style="margin-bottom: 15px;">
</p><p style="margin-bottom: 15px;">— Подумати! Хіба в мене був вибір? Мій дід і батько були пожежниками. І навіть у сні я бачив себе пожежником.
</p><p style="margin-bottom: 15px;">
</p><p style="margin-bottom: 15px;">З вітальні долинали звуки танцювальної музики.
*PADE_END*</p><p style="margin-bottom: 15px;">
</p><p style="margin-bottom: 15px;">— Сьогодні в тебе денна зміна, — сказала Мілдред. — Вже дві години ти мав бути на роботі — я щойно збагнула.
</p><p style="margin-bottom: 15px;">
</p><p style="margin-bottom: 15px;">— І річ не тільки в тому, що та жінка померла, — вів далі Монтег. — Учора я подумав про всі свої змарновані десять років. А ще думав <br>про книжки. І вперше зрозумів, що за кожною стоїть людина. Людина плекала свої думки. Потім витрачала хтозна-скільки часу, аби їх <br>викласти на папері. А мені це досі й на думку не спадало. — Він підвівся з ліжка. — Хтось, може, поклав усе життя, щоб записати те, що <br>думав, що бачив, а тут з'являюся я і — ф'юїть! — за дві хвилини все перетворено в попіл.
</p><p style="margin-bottom: 15px;">
</p><p style="margin-bottom: 15px;">— Дай мені спокій, — відказала Мілдред. — Я ж нічого не зробила!
</p><p style="margin-bottom: 15px;">
</p><p style="margin-bottom: 15px;">— Дати тобі спокій! Все це дуже добре. Але як я можу дати спокій собі? Ні, не можна давати собі спокою. Треба, щоб ми непокоїлися, хоч <br>іноді. Коли тебе останній раз щось турбувало? Щось важливе, справжнє?
</p><p style="margin-bottom: 15px;">
</p><p style="margin-bottom: 15px;">Раптом він замовк, бо пригадав події минулого тижня й два білих камені, що втупились у стелю, і змію-помпу з електронним оком, і двох <br>байдужих чоловіків, що розмовляли, тримаючи в зубах сигарети. Але то була інша Мілдред, то була Мілдред таки стурбована, по-справжньому <br>стурбована, так глибоко захована в цій телерішній, що, здавалося, вони не знали одна одну. Він відвернувся.
</p><p style="margin-bottom: 15px;">
</p><p style="margin-bottom: 15px;">Мілдред сказала:
</p><p style="margin-bottom: 15px;">
</p><p style="margin-bottom: 15px;">— От ти й домігся свого. Дивись-но, хто їде до нас.
</p><p style="margin-bottom: 15px;">
</p><p style="margin-bottom: 15px;">— Ет, байдуже.
</p><p style="margin-bottom: 15px;">
</p><p style="margin-bottom: 15px;">— Машина "фенікс", у ній чоловік у чорній куртці з жовтогарячою змією на рукаві. Він іде сюди.
</p><p style="margin-bottom: 15px;">
</p><p style="margin-bottom: 15px;">— Брандмейстер Бітті? — запитав Монтег.
</p><p style="margin-bottom: 15px;">
</p><p style="margin-bottom: 15px;">— Еге ж, брандмейстер Бітті.
</p><p style="margin-bottom: 15px;">
</p><p style="margin-bottom: 15px;">Монтег не поворухнувся. Він стояв, дивлячись перед себе на холодну білу стіну.
</p><p style="margin-bottom: 15px;">
</p><p style="margin-bottom: 15px;">— Впусти його. Скажи, що я хворий.
</p><p style="margin-bottom: 15px;">
</p><p style="margin-bottom: 15px;">— Скажи сам! — Мілдред заметушилась була, але раптом застигла, широко розплющивши очі: гучномовець біля вхідних дверей забурмотів: "<br>Пані Монтег, пані Монтег, до вас прийшли, до вас прийшли, пані Монтег, пані Монтег, до вас прийшли, до вас прийшли", — і замовк.
</p><p style="margin-bottom: 15px;">
</p><p style="margin-bottom: 15px;">Монтег перевірив, чи добре схована книжка, повільно вмостився в ліжку і, напівсидячи, поправив ковдру на колінах та на грудях. Через <br>якусь хвилю Мілдред рушила до дверей і незабаром брандмейстер Бітті, заклавши руки в кишені, неквапливо ввійшов до кімнати.
</p><p style="margin-bottom: 15px;">
</p><p style="margin-bottom: 15px;">— Вимкніть отих "родичів", — мовив він, не дивлячись на Монтега та на його дружину.
</p><p style="margin-bottom: 15px;">
</p><p style="margin-bottom: 15px;">Мілдред вибігла з кімнати. Галас у вітальні вщух.
</p><p style="margin-bottom: 15px;">
</p><p style="margin-bottom: 15px;">Брандмейстер Бітті, червоне обличчя якого мало дуже мирний вигляд, сів у найзручніше крісло. Він неквапливо натоптав тютюном і запалив <br>інкрустовану міддю люльку, випустивши велику хмару диму.
</p><p style="margin-bottom: 15px;">
</p><p style="margin-bottom: 15px;">— Ось надумав завітати, провідати хворого.
</p><p style="margin-bottom: 15px;">
</p><p style="margin-bottom: 15px;">— А як ви здогадалися, що я хворий?
</p><p style="margin-bottom: 15px;">
*PADE_END*</p><p style="margin-bottom: 15px;">Бітті посміхнувся своєю звичайною посмішкою, показавши рожеві, наче карамельки, ясна і дрібні, білі мов цукор зуби.
</p><p style="margin-bottom: 15px;">
</p><p style="margin-bottom: 15px;">— Та бачив я, що воно до того йде; що незабаром ви проситимете відпустку на одну ніч.
</p><p style="margin-bottom: 15px;">
</p><p style="margin-bottom: 15px;">Монтег підвівся і сів у ліжку.
</p><p style="margin-bottom: 15px;">
</p><p style="margin-bottom: 15px;">— Ну що ж, — вів далі Бітті, — хай вам буде відпустка на ніч.
</p><p style="margin-bottom: 15px;">
</p><p style="margin-bottom: 15px;">Він розглядав свою запальничку, з якою ніколи не розлучався; на кришці було викарбувано "Гарантовано мільйон спалахів". Механічно <br>бавлячись нею, він запалював і гасив вогонь, кидав кілька слів, знов запалював, дивлячись на кволий вогник, гасив і дивився, як тане в <br>повітрі тоненький струмочок диму.
</p><p style="margin-bottom: 15px;">
</p><p style="margin-bottom: 15px;">— Коли ви одужаєте?
</p><p style="margin-bottom: 15px;">
</p><p style="margin-bottom: 15px;">— Завтра. Може, післязавтра. На початку наступного тижня.
</p><p style="margin-bottom: 15px;">
</p><p style="margin-bottom: 15px;">Бітті пахкав люлькою.
</p><p style="margin-bottom: 15px;">
</p><p style="margin-bottom: 15px;">— Кожен пожежник, раніше чи пізніше, проходить через це. І йому треба допомогти, розтлумачити; треба, щоб він знав історію нашої <br>професії: колись новачкам усе пояснювали, а тепер — ні. А шкода. Пах... Лише брандмейстери ще пам'ятають історію пожежної справи. Пах... <br>Зараз я вам дещо поясню.
</p><p style="margin-bottom: 15px;">
</p><p style="margin-bottom: 15px;">Мілдред засовалася на стільці.
</p><p style="margin-bottom: 15px;">
</p><p style="margin-bottom: 15px;">Вітті влаштувався зручніше і якусь мить сидів мовчки, замислившись.
</p><p style="margin-bottom: 15px;">
</p><p style="margin-bottom: 15px;">— Отож ви запитаєте, як це все — тобто наша робота, — почалася, де й коли. Почалася, по-моєму, десь під час так званої громадянської <br>війни, хоч наші статути й твердять, ніби раніше. Але по-справжньому діло пішло на лад лише з впровадженням фотографії. А потім, на <br>початку двадцятого століття — кіно, радіо, телебачення; дуже скоро все стало масовим.
</p><p style="margin-bottom: 15px;">
</p><p style="margin-bottom: 15px;">Монтег непорушно сидів на постелі.
</p><p style="margin-bottom: 15px;">
</p><p style="margin-bottom: 15px;">— Оскільки все стало масовим, то все й спростилося, — провадив Бітті. — Колись книжками цікавилися тільки одиниці — тут, там, у різних <br>місцях. Отже, й книжки могли бути різними. Світ був простий. Але потім у світі стало тіснО від ліктів, очей, ротів, кількість населення <br>збільшилася вдвоє, втроє, вчетверо. Зміст фільмів, радіопередач, журналів, книжок зменшився до певного стандарту, розумієте?
</p><p style="margin-bottom: 15px;">
</p><p style="margin-bottom: 15px;">— Здається, так, — відповів Монтег.
</p><p style="margin-bottom: 15px;">
</p><p style="margin-bottom: 15px;">Бітті розглядав візерунки тютюнового диму, що розпливалися в повітрі.
</p><p style="margin-bottom: 15px;">
</p><p style="margin-bottom: 15px;">— Уявіть собі людину дев'ятнадцятого століття — коні, собаки, карети, повільний темп життя. Потім двадцяте століття — темп <br>прискорюється. Обсяг книжок зменшується. Стисле видання. Переказ. Екстракт. Усе стискається, згущається, — залишається тільки <br>моментальний знімок.
</p><p style="margin-bottom: 15px;">
</p><p style="margin-bottom: 15px;">— Моментальний знімок, — згідливо кивнула Мілдред.
</p><p style="margin-bottom: 15px;">
</p><p style="margin-bottom: 15px;">— Твори класиків скорочуються до п'ятиадцятихвилинної радіопередачі. Далі ще більше: один стовпчик тексту, який можна прочитати за дві <br>хвилини. І нарешті — десять — п'ятнадцять рядків для енциклопедичного словника. Я, звісно, трохи перебільшую — словники існували для <br>довідок. Але чимало людей ознайомилися з "Гамлетом" (ви, Монтег, звичайно, добре знаєте цю назву, а ви, пані Монтег, мабуть, тільки <br>чули її) — так-от, чимало людей ознайомилися з "Гамлетом", прочитавши одну сторінку переказу в збірнику, який твердив: "Нарешті ви *PADE_END*<br>зможете прочитати всіх класиків! Не відставайте від своїх сусідів!" Розумієте? З дитячої кімнати — в коледж, а потім назад у дитячу <br>кімнату. Ось вам інтелектуальний стандарт, що панував минулі п'ять чи більше століть.
</p><p style="margin-bottom: 15px;">
</p><p style="margin-bottom: 15px;">Мілдред підвелась і почала ходити по кімнаті, бездумно переставляючи речі з місця на місце. Незважаючи на неї, Бітті вів далі:
</p><p style="margin-bottom: 15px;">
</p><p style="margin-bottom: 15px;">— А тепер, Монтег, швидше крутіть плівку! Швидше! Клік! Пік! Фрік! Дивись, пильнуй, туди, сюди, швидше, скоріше, вгору, вниз, усередину, <br>назовні! Хто, що, як, чому, куди, коли? Ех! Ух! Бах! Трах! Бац! Бім, бом, бум! Переказ переказу! Витяг із переказу переказу! Політика? <br>Один стовпчик, два рядки, заголовок! І за хвилину все випаровується з пам'яті. Крутіть людський розум у шаденому смерчі — швидше, <br>швидше! — руками видавців, підприємців, дикторів, так, аби відцентрова сила викинула геть усі непотрібні, зайві, шкідливі думки! <br>Мілдред узялася розправляти простирадло. Серце Монтега тьохнуло і завмерло, коли її руки торкнулися подушки. Нараз вона Смикнула його <br>за плече, щоб він трохи підвівся і дав їй змогу витягти подушку, підбити її і знову покласти йому за спину. Може, вона скрикне й широко <br>розплющить очі, або просто, засунувши руку під подушку, запитає: "Що це?" — і зі зворушливою наївністю покаже сховану книжку.
</p><p style="margin-bottom: 15px;">
</p><p style="margin-bottom: 15px;">— Термін навчання в школах скорочується, дисципліна знижується, філософія, історія, мови скасовуються, англійській мові й правопису <br>приділяється дедалі менше уваги, зрештою, про них майже зовсім забувають. Життя коротке, отож треба перш за все працювати, а після <br>роботи— розважатися досхочу. І навіщо навчатися чогось іншого, крім уміння натискувати на кнопки, вмикати перемикачі, загвинчувати <br>гайки і припасовувати болти?
</p><p style="margin-bottom: 15px;">
</p><p style="margin-bottom: 15px;">— Дай-но я поправлю подушку, — сказала Мілдред.
</p><p style="margin-bottom: 15px;">
</p><p style="margin-bottom: 15px;">— Не треба, — тихо відповів Монтег.
</p><p style="margin-bottom: 15px;">
</p><p style="margin-bottom: 15px;">— Застібка "блискавка" замінила ґудзик, і вже немає зайвої хвилини, щоб поміркувати про щось, одягаючись на світанні цієї філософської <br>і тому сумної години.
</p><p style="margin-bottom: 15px;">
</p><p style="margin-bottom: 15px;">— Ну, будь ласка, — повторила Мілдред.
</p><p style="margin-bottom: 15px;">
</p><p style="margin-bottom: 15px;">— Іди собі, прошу, — відказав Монтег.
</p><p style="margin-bottom: 15px;">
</p><p style="margin-bottom: 15px;">— Життя стає якимось великим блазнюванням, Монтег. Усе гримить, кричить, гуркоче! Бац! Бах! Трах!
</p><p style="margin-bottom: 15px;">
</p><p style="margin-bottom: 15px;">— f pax! — вигукнула Мілдред, смикаючи за подушку.
</p><p style="margin-bottom: 15px;">
</p><p style="margin-bottom: 15px;">— Та дай ти мені спокій, ради бога! — люто крикнув Монтег.
</p><p style="margin-bottom: 15px;">
</p><p style="margin-bottom: 15px;">Вітті здивовано глянув на них.
</p><p style="margin-bottom: 15px;">
</p><p style="margin-bottom: 15px;">Рука Мілдред застигла під подушкою. Пальці обмацували книжку, і в міру того як вона почала розуміти що це, цікащсть на її обличчі <br>змінилася надзвичайним подивом. Губи її розтулились... Зараз вона запитає...
</p><p style="margin-bottom: 15px;">
</p><p style="margin-bottom: 15px;">— З театрів треба викинути все, крім клоунади, а в кімнатах зробити скляні панелі, і хай на них виграють гарні кольори, наче конфетті, <br>чи кров, чи херес, чи сотерн. Ви, звичайно, любите бейсбол, Монтег?
</p><p style="margin-bottom: 15px;">
</p><p style="margin-bottom: 15px;">— Бейсбол — добра гра.
</p><p style="margin-bottom: 15px;">
</p><p style="margin-bottom: 15px;">Тепер голос Бітті долинав ніби здалека, з-поза густої завіси диму.
</p><p style="margin-bottom: 15px;">
</p><p style="margin-bottom: 15px;">— Що це? — майже захоплено вигукнула Мілдред. Монтег спиною притис її руку. — Що це?
</p><p style="margin-bottom: 15px;">
</p><p style="margin-bottom: 15px;">— Сядь! — гримнув він. Мілдред відсахнулась — її руки були порожні. — Не бачиш — ми розмовляємо!
*PADE_END*</p><p style="margin-bottom: 15px;">
</p><p style="margin-bottom: 15px;">Бітті вів далі, ніби нічого не сталося.
</p><p style="margin-bottom: 15px;">
</p><p style="margin-bottom: 15px;">— А кеглі любите?
</p><p style="margin-bottom: 15px;">
</p><p style="margin-bottom: 15px;">— Так.
</p><p style="margin-bottom: 15px;">
</p><p style="margin-bottom: 15px;">— А гольф?
</p><p style="margin-bottom: 15px;">
</p><p style="margin-bottom: 15px;">— Гольф — чудова гра.
</p><p style="margin-bottom: 15px;">
</p><p style="margin-bottom: 15px;">— Баскетбол?
</p><p style="margin-bottom: 15px;">
</p><p style="margin-bottom: 15px;">— Чудова.
</p><p style="margin-bottom: 15px;">
</p><p style="margin-bottom: 15px;">— Більярд, футбол?
</p><p style="margin-bottom: 15px;">
</p><p style="margin-bottom: 15px;">— Гарні ігри, всі гарні.
</p><p style="margin-bottom: 15px;">
</p><p style="margin-bottom: 15px;">— Так-от, треба якнайбільше спортивних ігор, розваг, треба, щоб людина завжди перебувала в натовпі, щоб її не покидало відчуття <br>стадності — тоді вона не матиме часу думати, чи не так? Отож організовуйте, вигадуйте нові й нові види спорту, організуйте супер-спорт! <br>Більше книжок з малюнками. Більше фільмів. А поживи для розуму менше й менше. Наслідок — дратівливість. Дороги переповнені людьми, всі <br>кудись поспішають, байдуже куди. Бензинові втікачі. Міста перетворилися на туристські табори, люди — на орди кочівників і стихійно <br>пориваються то туди, то сюди, як море під час припливу й відпливу; і от сьогодні хтось спить у тій кімнаті, де вчора ночували ви, а <br>напередодні — я.
</p><p style="margin-bottom: 15px;">
</p><p style="margin-bottom: 15px;">Мілдред вийшла, гримнувши дверима. У вітальні "тітоньки" почали сміятися з "дядечків".
</p><p style="margin-bottom: 15px;">
</p><p style="margin-bottom: 15px;">— Ну, а тепер візьмемо різні дрібні угруповання в нашій цивілізації. Що численніше населення, то більше таких угруповань. І стережіться <br>образити котре-небудь із них — любителів собак чи котів, лікарів, адвокатів, торговців, начальників, мормонів, баптистів, унітаріанців, <br>нащадків китайських, шведських, італійських, німецьких, ірландських емігрантів, техасців, бруклінців, жителів Орегону чи Мехіко. Герої <br>книжок, п'єс, телепередач не повинні нагадувати справжніх художників, картографів, механіків. Що більший ринок, Монтег, то старанніше <br>слід уникати суперечок, запам'ятайте! Ні в якому разі не можна зачіпати оті дрібні гуртки й гурточки, що вважають себе пупом землі! <br>Зловмисні писаки, закрийте свої друкарські машинки! Так вони й зробили. Журнали перетворились у якийсь різновид ванільного сиропу. <br>Книжки, як твердять оті кляті сноби-критики, стали схожі на підсолоджені помиї. Отож і не дивно, що їх не купують, казали критики. Але <br>читач добре знав, що він хотів і, підхоплений виром веселощів, залишив собі комікси. Ну і, звичайно, еротичні журнали. Ось так, Монтег. <br>І все це відбулося без будь-якого втручання зверху, без уряду. Це почалося не з вказівок, наказів чи цензури, ні! Технологія, масовість <br>ужитку і тиск з боку отих дрібних угруповань — ось що, хвалити бога, призвело до сучасного становища. Тепер завдяки їм ви завжди можете <br>бути щасливим: читайте собі комікси, солоденькі любовні сповіді чи торговельно-рекламні видання.
</p><p style="margin-bottom: 15px;">
</p><p style="margin-bottom: 15px;">— Гаразд, але до чого тут пожежники? — запитав Монтег.
</p><p style="margin-bottom: 15px;">
</p><p style="margin-bottom: 15px;">— А;— Бітті нахилився вперед, оповитий легким серпанком тютюнового диму. — Ну, це дуже просто. Коли школи почали випускати дедалі <br>більше бігунів, стрибунів, плавців, автогонщиків, льотчиків, механіків, ремісників замість дослідників, критиків, учених і людей <br>мистецтва, слово "інтелектуал", звісно, стало лайкою, і це справедливо. Людині притаманна неприязнь до всього незвичайного. Пригадайте, <br>адже у вашому класі був який-небудь обдарований хлопчина, що краще за інших читав і відповідав, а решта учнів сиділи, мов бовдури, і <br>глибоко ненавиділи його? І хіба не його били й мучили годинами? Авжеж, його. Ми всі повинні бути однакові. Не вільні й різні від <br>народження, як сказано в конституції, а просто однакові. Кожен схожий на кожного, мов дві краплі води, і тоді всі будуть щасливі, бо не <br>буде .велетів, перед якими треба схилятися в шанобі, на яких треба рівнятись. Отак! А книжки — це заряджена рушниця в помешканні сусіда. <br>Спалити її! Розрядити рушницю! Зруйнувати людський розум! Хто може ручитися, яку мішень собі вибере начитана людина? Мене? Я тих *PADE_END*<br>книгогризів терпіти не можу. Так-от, коли будинки в усьому світі стали вогнетривкими, то робота, яку доти виконували пожежники (ви <br>вчора таки слушно сказали, Монтег), стала непотрібна. На них були покладені нові обов'язки — стежити, щоб нічого не бентежило нашого <br>розуму; в них, мов у фокусі лінзи, зібрався наш зрозумілий і законний страх бути нижчим за інших; вони стали нашими офіційними <br>цензорами, суддями й судовими виконавцями. Це ми, Монтег, — ви і я.
</p><p style="margin-bottom: 15px;">
</p><p style="margin-bottom: 15px;">Двері вітальні прочинилися — на порозі стала Мілдред. Вона поглянула на Бітті, потім на Монтега. Позаду неї на стінах вітальні шипіли й <br>вибухали зелені, жовті й жовтогарячі фейєрверки під барабанний бій, гуркіт тамтамів і дзвін цимбалів. Туби Мілдред ворушилися, вона <br>щось казала, але через той шум годі було щось зрозуміти.
</p><p style="margin-bottom: 15px;">
</p><p style="margin-bottom: 15px;">Бітті витрусив попіл з люльки на рожеву долоню і взявся його розглядати, ніби в ньому крився якийсь таємничий смисл, що його доконче <br>треба розгадати.
</p><p style="margin-bottom: 15px;">
</p><p style="margin-bottom: 15px;">— Ви повинні збагнути — наша цивілізація така величезна, що ми не можемо дозволити заворушень і незадоволень серед угруповань, які її <br>складають. Запитайте самого себе: до чого ми найбільше прагнемо? Люди хочуть бути щасливими, чи не так? Хіба ви протягом усього життя <br>не чули цього? Я хочу бути щасливим, твердять усі. Гаразд, а хіба вони нещасливі? Хіба вони не рухаються, хіба не розважаються? Ми ж <br>усі для цього живемо, еге ж? Для задоволення, для приємних відчуттів. І ви повинні визнати, що наша культура надає нам такі можливості, <br>і щедро.
</p><p style="margin-bottom: 15px;">
</p><p style="margin-bottom: 15px;">— Так.
</p><p style="margin-bottom: 15px;">
</p><p style="margin-bottom: 15px;">Мілдред стояла в дверях, і Монтег по її губах міг здогадатися, що вона каже. Але він намагався не дивитися на її рот, боячись, що Бітті <br>обернеться і все зрозуміє.
</p><p style="margin-bottom: 15px;">
</p><p style="margin-bottom: 15px;">— Кольоровим не подобається книжка "Негреня Самбо". Спалити її! Білим не по собі від книжки "Хатина дядька Тома". І її спалити! Хтось <br>написав книжку про те, що вживання тютюну призводить до раку легень. Тютюнові фабрики у розпачі! Спалити книжку! Потрібні <br>безтурботність, Монтег, і спокій. Знищити все, ще викликає тривогу! У сміттєспалювальну піч! Похорон — обряд сумний і поганський. <br>Скасувати! Через п'ять хвилин після смерті людина вже вирушає до "великої труби". Крематорії обслуговуються вертольотами. Через десять <br>хвилин після смерті від людини залишається купка чорного праху. Не будемо жонглювати словамв над померлими. Забудьмо їх. Паліть їх усіх, <br>паліть усе. Вогонь палає ясно, вогонь очищає.
</p><p style="margin-bottom: 15px;">
</p><p style="margin-bottom: 15px;">Фейєрверки згасли у вітальні за спиною Мілдред. І тієї ж миті вона замовкла — дивовижний збіг. Монтег перевів подих.
</p><p style="margin-bottom: 15px;">
</p><p style="margin-bottom: 15px;">— Тут, у сусідньому будинку, жила дівчина, — повільно промовив він. — її вже немає, здається, померла.
</p><p style="margin-bottom: 15px;">
</p><p style="margin-bottom: 15px;">Мені навіть важко тепер пригадати її обличчя. Але вона була не така. Як... як це могло трапитися? Бітті всміхнувся.
</p><p style="margin-bottom: 15px;">
</p><p style="margin-bottom: 15px;">— Часом трапляється, то тут, то там. Кларіс Маклелен? Ця родина у нас на прикметі. Ми тримаємо її під наглядом. Спадковість і оточення — <br>дивні речі. Не дуже просто позбутися всіх диваків за якихось кілька років. Домашнє оточення може звести нанівець усе, що намагається <br>прищепити школа. Ось чому ми весь час зменшували вік дітей для вступу в дитячі садки і тепер вихоплюємо їх мало не з колисок. Ще коли <br>Маклелени жили в Чікаго, ми одержували про них сигнали, які тоді не підтвердилися. Книжок у Маклеленів не знайшли. У дядька репутація <br>не дуже добра, він нетовариський. А дівчина? Ну, це була бомба сповільненої дії. Родина впливала на її підсвідомість, — у цьому я <br>пересвідчився, ознайомившись із її шкільною характеристикою. Вона хотіла знати не те, як щось робиться, а чому. А така допитливість <br>може бути небезпечною. Варто лише почати цікавитися речами — і кінець може бути сумний, якщо вчасно не зупинитися. Отож воно й краще <br>для бідолахи, що вона вмерла.
</p><p style="margin-bottom: 15px;">
</p><p style="margin-bottom: 15px;">— Так, вона вмерла.
</p><p style="margin-bottom: 15px;">
</p><p style="margin-bottom: 15px;">— На щастя, такі дивачки, як вона, зустрічаються рідко. Ми вміємо знищувати небажані прояви ще в зародку. Не можна побудувати дім без <br>цвяхів і дерева. Отож коли не хочеш, щоб дім побудували, заховай цвяхи і дошки. Коли не хочеш, щоб людина стала нещасною через політику, <br>не давай їй змоги роздивитися проблему з двох боків. Хай бачить лише один бік, а ще ліпше — жодного. Хай забуде, що існує така штука, *PADE_END*<br>як війна. Хай уряд нездатний, нестійкий, душить податками — це краще, ніж заворушення в народі! Головне — спокій, Монтег! Влаштовуйте <br>різні конкурси, наприклад: хто краще запам'ятає слова популярних пісеньок, хто може назвати столиці штатів чи хто знає, скільки зібрали <br>зерна в штаті Айова минулого року. Напихайте людям голови інформацією, яку не можна перетравити; захаращуйте їх нічого не вартими "<br>фактами", аби вони переситилися, аби відчували себе "чудово поінформованими". І тоді вони вважатимуть, що думають, що рухаються вперед, <br>хоч насправді й стоять на місці. І вони будуть щасливі, бо ті "факти" не змінюються. Але боронь боже втаємничувати їх у таку непевну <br>матерію, як філософія чи соціологія — вони можуть спробувати пов'язати деякі речі та явища. А це призводить до меланхолії! Той, хто <br>вміє розібрати й зібрати телевізорну стіну, — а тепер це можуть майже всі, — щасливіший за того, хто намагається виміряти й математично <br>обчислити Всесвіт, бо той Всесвіт не можна ні виміряти, ні обчислити, не відчувши власної мізерності й нікчемності. Я знаю, бо сам <br>намагався зробити це! До дідька! Краще давайте нам клуби, вечірки, акробатів, фокусників, карколомні трюки, реактивні автомобілі, <br>мотоцикли-гелікоптери, секс і героїн, якнайбільше того, що викликає автоматичні рефлекси! Якщо п'єса погана, якщо фільм беззмістовний, <br>якщо вистава порожня, дайте мені дозу збуджувального — вдарте по нервах оглушливою музикою! І мені здаватиметься, ніби я реагую на п'<br>єсу, хоч це всього-на-всього механічна відповідь на звукові хвилі. Але мені байдуже. Я люблю добрячі струси. Бітті підвівся.
</p><p style="margin-bottom: 15px;">
</p><p style="margin-bottom: 15px;">— Я мушу йти. Лекцію закінчено. Сподіваюсь, я вам дещо роз'яснив. Вам слід запам'ятати, Монтег, що ми — борці за щастя, і ви, і я, й <br>решта наших колег. Ми протистоїмо тій купці людей, які своїми суперечливими теоріями й думками хочуть зробити всіх нещасними. Ми <br>захищаємо греблю. Тримайтеся, Монтег! Не дайте потокові меланхолії та похмурої філософії затопити світ. Ми покладаємось на вас. Ви, <br>мабуть, не уявляєте, як ви потрібні в цьому щасливому світі сьогоднішнього дня.
</p><p style="margin-bottom: 15px;">
</p><p style="margin-bottom: 15px;">Бітті потис безживну руку Монтега. Той нерухомо сидів на ліжку — здавалося, він не поворухнеться, хоч хай падає на нього стеля. Мілдред <br>уже не було в дверях.
</p><p style="margin-bottom: 15px;">
</p><p style="margin-bottom: 15px;">— Ще одне наостанок, — мовив Бітті. — Принаймні хоч раз за життя кожного пожежника буває така хвилина: йому раптом захочеться дізнатися, <br>що ж написано? І так захочеться, що немає сили боротися. Так-от, Монтег, повірте, мені свого часу довелося прочитати кілька книжок, — <br>так, аби дізнатися, що воно таке, — і кажу вам: у них нічогісінько немає! Нічогісінько, чому можна було б повірити чи навчити інших. <br>Коли це белетристика, вигадка, то там ідеться про людей, яких ніколи не було на світі. Коли ж це наукова література, то ще гірше: один <br>професор лає іншого, називає ідіотом; один філософ надриває горлянку, щоб перекричати іншого. Всі метушаться, хочуть затьмарити зірки й <br>погасити сонце. І ти остаточно розгублюєшся в цій метушні.
</p><p style="margin-bottom: 15px;">
</p><p style="margin-bottom: 15px;">— Гаразд, тоді скажіть: що буде, коли пожежник випадково, зовсім без ніякого наміру, візьме додому книжку? — Обличчя Монтега сіпалося. <br>Відчинені двері позирали на нього, як величезне невидюще око.
</p><p style="margin-bottom: 15px;">
</p><p style="margin-bottom: 15px;">— Цілком зрозумілий вчинок. Природна цікавість, — мовив Бітті. — Нас це не турбує і не злостить. Ми дозволяємо пожежникові тримати <br>книжку протягом доби. Якщо він потім сам її не спалить, ми це зробимо за нього.
</p><p style="margin-bottom: 15px;">
</p><p style="margin-bottom: 15px;">— Звичайно. — В роті у Монтега пересохло.
</p><p style="margin-bottom: 15px;">
</p><p style="margin-bottom: 15px;">— Гаразд, Монтег. Вийдете сьогодні пізніше, в нічну зміну?
</p><p style="margin-bottom: 15px;">
</p><p style="margin-bottom: 15px;">— Не знаю, — відповів Монтег.
</p><p style="margin-bottom: 15px;">
</p><p style="margin-bottom: 15px;">— Що? — трохи здивовано перепитав Бітті. Монтег заплющив очі.
</p><p style="margin-bottom: 15px;">
</p><p style="margin-bottom: 15px;">— Може, й прийду. Пізніше.
</p><p style="margin-bottom: 15px;">
</p><p style="margin-bottom: 15px;">— Шкода, якщо вас не буде, — замислено мовив Бітті, ховаючи люльку в кишеню.
</p><p style="margin-bottom: 15px;">
</p><p style="margin-bottom: 15px;">"Я ніколи більше не прийду", — подумав Монтег.
</p><p style="margin-bottom: 15px;">
</p><p style="margin-bottom: 15px;">— Одужуйте і тримайтеся, — сказав Бітті. Він повернувся і вийшов крізь відчинені двері.
</p><p style="margin-bottom: 15px;">
*PADE_END*</p><p style="margin-bottom: 15px;">Монтег бачив у вікно, як Бітті поїхав у своєму лискучому вогненно-жовтому з чорними, наче вугілля, шинами автомобілі, схожому на жука.
</p><p style="margin-bottom: 15px;">
</p><p style="margin-bottom: 15px;">Крізь вікно видно було вулицю й будинки з рівненькими фасадами. Що то одного разу Кларіс сказала про них? "Немає відкритих веранд. <br>Дядько каже, що колись були веранди. І люди, бувало, сиділи там вечорами, розмовляли, коли їм хотілося, а ні, то просто гойдалися у <br>кріслах-гойдалках. Сиділи собі й думали, розмірковували. Дядько каже, архітектори перестали будувати веранди тому, що вони нібито <br>псують вигляд будинку. Але дядько стверджує, що це тільки відмовка. Справжня причина значно глибша; вона полягає в тому, що небажано, <br>аби люди отак сиділи, розмовляли, погойдувались і нічого не робили, — це, мовляв, неправильний, шкідливий спосіб життя. Люди надто <br>багато спілкувалися. І в них був час думати. Тому веранди вирішили ліквідувати. І садочки теж. Коло будинків уже немає садочків, де б <br>можна було посидіти. А подивіться на меблі! Крісла-гойдалки зникли. Вони надто зручні. Треба, щоб люди більше рухалися. Мій дядько каже... <br>дядько каже... дядько..." Голос Кларіс замовк.
</p><p style="margin-bottom: 15px;">
</p><p style="margin-bottom: 15px;">Монтег. одвернувся од вікна й зиркнув на дружину: та сиділа посеред вітальні, розмовляючи з диктором, який, у свою чергу, звертався до <br>неї. "Місіс Монтег", — казав він, — і ще щось. "Місіс Монтег..." — і ще якісь слова. Спеціальний прилад, який коштував сто доларів, <br>автоматично підставляв її прізвище, коли диктор, звертаючись до своїх анонімних слухачів, робив паузу. Інший прилад відповідно <br>коригував на телевізійному екрані порухи губ і лицьових м'язів диктора, щоб вони збігалися з вимовою прізвища господині. Цей диктор, <br>безперечно, був другом дому, добрим другом. "Місіс Монтег, подивіться, будь ласка, сюди!"
</p><p style="margin-bottom: 15px;">
</p><p style="margin-bottom: 15px;">Вона повернула голову, хоч — цілком очевидно — і не слухала.
</p><p style="margin-bottom: 15px;">
</p><p style="margin-bottom: 15px;">Обізвався Монтег.
</p><p style="margin-bottom: 15px;">
</p><p style="margin-bottom: 15px;">— Досить лише сьогодні не піти на роботу — і вже можна не ходити й завтра, і взагалі не ходити.
</p><p style="margin-bottom: 15px;">
</p><p style="margin-bottom: 15px;">— Але сьогодні ти підеш, чи не так? — спитала Мілдред.
</p><p style="margin-bottom: 15px;">
</p><p style="margin-bottom: 15px;">— Я ще не вирішив. Поки що мені хочеться — і то жахливе почуття! — хочеться все ламати й руйнувати.
</p><p style="margin-bottom: 15px;">
</p><p style="margin-bottom: 15px;">— Може, візьмеш автомобіль, покатаєшся?
</p><p style="margin-bottom: 15px;">
</p><p style="margin-bottom: 15px;">— Ні, дякую.
</p><p style="margin-bottom: 15px;">
</p><p style="margin-bottom: 15px;">— Ключі від машини на нічному столику. Коли в мене такий настрій, як зараз у тебе, я розвіюю його швидкою їздою. Миль дев'яносто п'ять <br>на годину — і чудово! Іноді я катаюсь отак цілу ніч, повертаюся назад, а ти нічого й не знаєш. А за містом гарне! Іноді під колеса <br>втрапить кролик, а то й собака. Візьми машину.
</p><p style="margin-bottom: 15px;">
</p><p style="margin-bottom: 15px;">— Ні, не сьогодні. Мені хочеться зберегти це почуття. Господи, щось наче кипить у мені! Я не знаю, що це. Я такий нещасний, такий <br>розлючений, сам не знаю чому. Мені здається, ніби я пухну, розбухаю, ніби я надто багато ховав у собі, і не знаю, що саме... Я, може, <br>навіть почну читати книжки.
</p><p style="margin-bottom: 15px;">
</p><p style="margin-bottom: 15px;">— Таж ти через них потрапиш до в'язниці! — Вона дивилася на нього, ніби крізь скляну стіну.
</p><p style="margin-bottom: 15px;">
</p><p style="margin-bottom: 15px;">Він почав одягатися, неспокійно вештаючись по кімнаті.
</p><p style="margin-bottom: 15px;">
</p><p style="margin-bottom: 15px;">— І хай, може, це й на краще. А то я можу покалічити кого-небудь. Чула, що казав Бітті? Ти слухала його? В нього на все є відповідь. <br>Він слушно каже. Бути щасливим — дуже важливо. Розваги — понад усе. А я сидів і повторював сам собі: я нещасний, я нещасний.
</p><p style="margin-bottom: 15px;">
</p><p style="margin-bottom: 15px;">— А я щаслива, — Мілдред сліпуче всміхнулась. — І пишаюся цим.
</p><p style="margin-bottom: 15px;">
</p><p style="margin-bottom: 15px;">— Я повинен щось зробити, — сказав Монтег. — Сам не знаю що, але щось важливе.
</p><p style="margin-bottom: 15px;">
*PADE_END*</p><p style="margin-bottom: 15px;">— Мені набридло слухати ці дурниці, — відказала Мілдред, знову повернувшись до диктора.
</p><p style="margin-bottom: 15px;">
</p><p style="margin-bottom: 15px;">Монтег крутнув регулятор на стіні, і диктор замовк.
</p><p style="margin-bottom: 15px;">
</p><p style="margin-bottom: 15px;">— Міллі, — проказав Монтег і зупинився. — Адже це твій дім, як і мій. Отож я хочу бути чесним і все розповісти тобі. Це слід було б <br>зробити раніше, але я навіть сам собі не міг зізнатися. В мене щось є, я покажу тобі. Я збирав потроху, впродовж цілого року, ховав, і <br>не знаю сам, навіщо, однак робив і нічого тобі не казав.
</p><p style="margin-bottom: 15px;">
</p><p style="margin-bottom: 15px;">Він узяв стілець з прямою спинкою, неквапливо відніс його у вітальню, присунув до стіни коло вхідних дверей і виліз на нього. Якусь <br>хвилю стояв непорушно, мов статуя на п'єдесталі, а його дружина дивилася на нього знизу й чекала. Тоді Монтег відсунув убік решітку <br>кондиціонера, глибоко засунув руку, відсунув ще одну заслінку й витяг книжку. Не дивлячись, кинув її на підлогу. Знов засунув руку, <br>витяг ще дві книжки і теж кинув на підлогу. Отак він одна по одній діставав книжки, маленькі, великі, жовті, зелені. Коли він витяг <br>останню, біля ніг Мілдред лежало книжок із двадцять.
</p><p style="margin-bottom: 15px;">
</p><p style="margin-bottom: 15px;">— Пробач, — промовив, — я не подумав. А тепер виходить, що й ти вскочила в цю халепу.
</p><p style="margin-bottom: 15px;">
</p><p style="margin-bottom: 15px;">Мілдред відсахнулась, наче вздріла мишей, що вискочили з-під підлоги. Монтег чув її уривчасте дихання, бачив сполотніле обличчя й <br>широко розплющені очі. Вона кілька разів повторила його ім'я, а тоді, застогнавши, кинулася до купи книжок, ухопила одну й побігла в <br>кухню до сміттєспалювача.
</p><p style="margin-bottom: 15px;">
</p><p style="margin-bottom: 15px;">Монтег перейняв її, міцно схопивши обіруч. Мілдред заверещала і, дряпаючись та пручаючись, силкувалася вирватись.
</p><p style="margin-bottom: 15px;">
</p><p style="margin-bottom: 15px;">— Стій, Міллі, стій! Зачекай! Годі, прошу тебе. Ти нічого не знаєш... Та годі ж бо!.. — він дав їй ляпаса і, вхопивши за плечі, <br>струсонув.
</p><p style="margin-bottom: 15px;">
</p><p style="margin-bottom: 15px;">Губи її знов повторили його ім'я, і вона гірко заплакала.
</p><p style="margin-bottom: 15px;">
</p><p style="margin-bottom: 15px;">— Міллі! — почав він. — Послухай мене. Лише хвилину, чуєш? Уже нічого не вдієш. Тепер їх не можна спалити. Я хочу зазирнути в них, хоч <br>разочок. Якщо брандмейстерова правда, ми спалимо їх разом, повір мені, разом спалимо їх! Ти повинна допомогти мені. — Він узяв її за <br>підборіддя, глянув в обличчя, шукаючи в ньому себе, шукаючи поради на те, як йому бути. — Хочеш чи ні, а ми вже заплуталися. Впродовж <br>усіх цих років я нічого не просив у тебе, а тепер прошу, ні, — благаю. Ми повинні з'ясувати, чому все так трапилося, звідки ця халепа — <br>оті твої таблетки, гонки на автомобілі, моя робота. Ми над прірвою, Міллі. Але я не хочу падати в неї, хай їй грець! Нам буде нелегко. <br>Ми навіть не знаємо, з чого почати, однак давай спробуємо розібратися, обміркуємо все й допоможемо одне одному. Ти навіть не уявляєш, <br>як ти мені зараз потрібна. Міллі! Якщо ти хоч трохи любиш мене, зачекай день чи два, оце все, що я прошу, й на тому край! Я обіцяю тобі, <br>присягаюсь! І, якщо в цих книжках є хоч що-небудь, бодай мала іскра глузду в суцільному хаосі, нам, можливо, пощастить передати її <br>іншим. Мілдред уже не пручалась, і він випустив її. Вона осіла, прихилилася до стіни й повільно сповзла на підлогу. Сидячи біля купи <br>книжок, вона мовчки дивилася на них. Помітивши, що нога торкнулась однієї книжки, Мілдред похапцем відсмикнула її.
</p><p style="margin-bottom: 15px;">
</p><p style="margin-bottom: 15px;">— Ота жінка, Міллі, вчора... Ти не була там. Ти не бачила її обличчя. І Кларіс. Ти ніколи не розмовляла з нею. А я розмовляв. Такі люди, <br>як Бітті, бояться її. А чому вони бояться таких, як вона? Вчора на чергуванні я почав порівнювати її з пожежниками на станції і раптом <br>зрозумів, що я ненавиджу їх, ненавиджу самого себе. І я подумав, що, може, краще було б спалити самих паліїв.
</p><p style="margin-bottom: 15px;">
</p><p style="margin-bottom: 15px;">— Гаю!
</p><p style="margin-bottom: 15px;">
</p><p style="margin-bottom: 15px;">Гучномовець біля вхідних дверей забурмотів: "Місіс Монтег, місіс Монтег, до вас прийшли. Місіс Монтег, місіс Монтег, до вас прийшли".
</p><p style="margin-bottom: 15px;">
</p><p style="margin-bottom: 15px;">Тиша.
</p><p style="margin-bottom: 15px;">
</p><p style="margin-bottom: 15px;">Вони дивилися то на двері, то на книжки, що валялися на підлозі.
</p><p style="margin-bottom: 15px;">
*PADE_END*</p><p style="margin-bottom: 15px;">— Бітті... — промовила Мілдред.
</p><p style="margin-bottom: 15px;">
</p><p style="margin-bottom: 15px;">— Не може бути!
</p><p style="margin-bottom: 15px;">
</p><p style="margin-bottom: 15px;">— Він повернувся, — прошепотіла вона.
</p><p style="margin-bottom: 15px;">
</p><p style="margin-bottom: 15px;">І знову негучний голос від дверей: "До вас прийшли".
</p><p style="margin-bottom: 15px;">
</p><p style="margin-bottom: 15px;">— Ми не відімкнемо. — Монтег прихилився до стіни, а тоді повільно опустився навпочіпки й почав розгублено порпатися в книжках, хапаючи <br>то одну, то другу. Його охопив дрож; він відчував нестерпне бажання знов заховаті книжки за вентиляційну решітку, але знав, що йому не <br>стане снаги зустрітися з брандмейстером Бітті ще раз. Отож він сидів навпочіпки, потім просто сів на підлогу; нараз пролунав голос <br>гучномовця, вже настирливіше. Монтег підняв з підлоги маленький томик.
</p><p style="margin-bottom: 15px;">
</p><p style="margin-bottom: 15px;">— З чого почнемо? — Він розкрив книжку на середині і зазирнув у неї. — Мабуть, із самого початку...
</p><p style="margin-bottom: 15px;">
</p><p style="margin-bottom: 15px;">— Він зараз увійде і спалить нас разом із книжками! — мовила Мілдред.
</p><p style="margin-bottom: 15px;">
</p><p style="margin-bottom: 15px;">Гучномовець нарешті замовк. Запала тиша. Монтег відчув, що хтось стоїть біля дверей, чекає, прислухається. Потім почулася хода — хтось <br>пішов від будинку стежкою, далі лужком...
</p><p style="margin-bottom: 15px;">
</p><p style="margin-bottom: 15px;">— Подивимося, що тут написано, — сказав Монтег. Він вимовив ці слова важко, затинаючись, ніби його охопив страшенний сором. Прочитавши <br>з десяток сторінок, перескакуючи з однієї на другу, Монтег нарешті зупинився на таких рядках:
</p><p style="margin-bottom: 15px;">
</p><p style="margin-bottom: 15px;">— "Підрахували, що протягом цього часу не менше одинадцяти тисяч чоловік пішли на смерть, аби не розбивати яєць з носка".
</p><p style="margin-bottom: 15px;">
</p><p style="margin-bottom: 15px;">Мілдред сиділа навпроти нього.
</p><p style="margin-bottom: 15px;">
</p><p style="margin-bottom: 15px;">— Що це означає? У цьому немає ніякого сенсу! Брандмейстер казав правду!
</p><p style="margin-bottom: 15px;">
</p><p style="margin-bottom: 15px;">— Стривай, — відповів Монтег. — Почнемо знову, з самого початку.
</p><p style="margin-bottom: 15px;">
</p><p style="margin-bottom: 15px;">Частина друга
</p><p style="margin-bottom: 15px;">
</p><p style="margin-bottom: 15px;">РЕШЕТО І ПІСОК
</p><p style="margin-bottom: 15px;">
</p><p style="margin-bottom: 15px;">Вони читали впродовж цілого довгого дня, а холодний листопадовий дощ падав з неба на принишклий дім. Вони читали в передпокої; вітальня <br>здавалася порожньою й сірою без різнокольорового конфетті на стінах, без фейєрверків, без жінок у сукнях з золотого серпанку і <br>чоловіків у чорних оксамитових костюмах, які витягали стофунтових кроликів зі срібних циліндрів. Вітальня була мертва, Мілдред безтямно <br>поглядала на мовчазні стіни, а Монтег то ходив по кімнаті, то сідав навпочіпки і по кілька разів перечитував яку-небудь сторінку вголос.
</p><p style="margin-bottom: 15px;">
</p><p style="margin-bottom: 15px;">— "Важко визначити мить народження дружби. Коли по краплині наповнюєш посудину, буває одна, остання, яка переповнює її, й рідина <br>переливається через вінця; отак і серед багатьох добрих вчинків є якийсь, що переповнює серце". Монтег сидів, прислухаючись до дощу.
</p><p style="margin-bottom: 15px;">
</p><p style="margin-bottom: 15px;">— Може, саме це й було в дівчини, що жила в сусідньому будинку? Мені так хотілося зрозуміти її.
</p><p style="margin-bottom: 15px;">
</p><p style="margin-bottom: 15px;">— Вона мертва. Ради бога, давай поговоримо про когось живого.
</p><p style="margin-bottom: 15px;">
</p><p style="margin-bottom: 15px;">Монтег, не глянувши на дружину і весь тремтячи, подався через передпокій до кухні. Там він довго стояв і дививсь у вікно на дощ, який <br>тарабанив у шибки. Погамувавши дрож, він повернувся в сірий морок передпокою і взяв нову книжку.
</p><p style="margin-bottom: 15px;">
*PADE_END*</p><p style="margin-bottom: 15px;">— "Наша улюблена тема: про Себе". — Він скоса поглянув на стіну. — "Наша улюблена тема: про Себе".
</p><p style="margin-bottom: 15px;">
</p><p style="margin-bottom: 15px;">— Оце я розумію, — мовила Мілдред.
</p><p style="margin-bottom: 15px;">
</p><p style="margin-bottom: 15px;">— Але для Кларіс це не була улюблена тема. Вона любила говорити про інших і про мене. Вона перша, хто по-справжньому сподобався мені за <br>багато років. Лише вона одна з усіх, кого я пам'ятаю, дивилася мені просто в очі, ніби я чогось вартий. — Він підняв з підлоги обидві <br>книжки. — Ці люди давно вмерли, але я знаю: те, що вони написали, так чи інакше стосується Кларіс.
</p><p style="margin-bottom: 15px;">
</p><p style="margin-bottom: 15px;">Надворі, під дощем, щось тихо пошкрябало в двері. Монтег укляк. Мілдред перехопило подих, і вона прихилилася до стіни.
</p><p style="margin-bottom: 15px;">
</p><p style="margin-bottom: 15px;">— Хтось коло дверей... Чому мовчить гучномовець?
</p><p style="margin-bottom: 15px;">
</p><p style="margin-bottom: 15px;">— Я вимкнув його...
</p><p style="margin-bottom: 15px;">
</p><p style="margin-bottom: 15px;">За дверима почулося слабке пирхання, сопіння електричної пари. Мілдред засміялася.
</p><p style="margin-bottom: 15px;">
</p><p style="margin-bottom: 15px;">— Це усього-на-всього собака! Прогнати його?
</p><p style="margin-bottom: 15px;">
</p><p style="margin-bottom: 15px;">— Не ворушись! Сиди!
</p><p style="margin-bottom: 15px;">
</p><p style="margin-bottom: 15px;">Тиша. Падає холодний дощ. А з-під замкнених дверей просочується запах блакитних електричних розрядів.
</p><p style="margin-bottom: 15px;">
</p><p style="margin-bottom: 15px;">— Повернімося до нашого заняття, — спокійно сказав Монтег.
</p><p style="margin-bottom: 15px;">
</p><p style="margin-bottom: 15px;">Мілдред відкинула книжку ногою.
</p><p style="margin-bottom: 15px;">
</p><p style="margin-bottom: 15px;">— Книжки — не люди! Ти читаєш, а я дивлюся навколо — і нікого не бачу!
</p><p style="margin-bottom: 15px;">
</p><p style="margin-bottom: 15px;">Він поглянув на стіни вітальні: вони були мертві й сірі, наче води океану, який, однак, збуруниться, щойно ввімкнути електронне сонце.
</p><p style="margin-bottom: 15px;">
</p><p style="margin-bottom: 15px;">— А от мої "родичі" — це живі люди. Вони мені щось кажуть, я сміюсь, і вони сміються. А барви!
</p><p style="margin-bottom: 15px;">
</p><p style="margin-bottom: 15px;">— Так, звісно.
</p><p style="margin-bottom: 15px;">
</p><p style="margin-bottom: 15px;">— Окрім того, якщо брандмейстер Бітті довідається про ці книжки... — вона задумалась. На обличчі відбився спершу подив, потім страх. — <br>Він може прийти сюди, спалити будинок і "родичів". Це жахливо! Подумай, скільки грошей ми сюди вгатили! Навіщо мені читати? Для ного?
</p><p style="margin-bottom: 15px;">
</p><p style="margin-bottom: 15px;">— Для чого! Навіщо! — перекривив Монтег. — Минулої ночі я бачив змію, мабуть, найогиднішу в світі. Вона була мертва і водночас жива. <br>Вона могла дивитися, але не бачила. Хочеш поглянути на цю зміюку? Вона в лікарні "швидкої допомоги", там записано, яку гидоту вона <br>висмоктала з тебе! Може, підеш туди, почитаєш той запис? Не знаю тільки, під якою рубрикою його шукати: "Гай Монтег", чи "Страх", чи "<br>Війна"? А може, підеш подивитися на будинок, що вчора згорів? Розкопаєш у попелі кістки тієї жінки, що сама себе спалила разом з <br>будинком? А Кларіс Маклелен? Де її тепер шукати? В моргу? Ось послухай!
</p><p style="margin-bottom: 15px;">
</p><p style="margin-bottom: 15px;">Угорі один по одному, розтинаючи небо, з ревом, гуркотом, свистом, мчали бомбардувальники, наче велетенський невидимий вентилятор <br>обертався у невидимій порожнечі.
</p><p style="margin-bottom: 15px;">
</p><p style="margin-bottom: 15px;">— Господи боже мій! — вигукнув Монтег. — Щогодини вони розпанахують небо! Кожна секунда нашого життя заповнена ними! Чому ніхто не каже <br>про це? Після тисяча дев'ятсот шістдесятого року ми розпочали й виграли дві атомні війни. Чи не тому нам так весело, що ми забули про <br>весь світ? Чи не тому ми такі багаті, що всі інші у світі бідують, а нам це байдуже? Я чув, що у всьому світі люди голодують, а ми <br>розважаємося. Чи не тому нас так ненавидять? Я чув, — колись давно, — що нас ненавидять. А чому, ти знаєш? Я не знаю. Може, книжки нам *PADE_END*<br>хоч трохи допоможуть? Може, хоч завдяки їм ми не повторимо тих самих жахливих помилок! Я щось не чув, щоб оті бовдури в твоїй вітальні <br>коли-небудь говорили про це. Боже, Міллі, як ти не розумієш? Коли читати щодня, бодай одну чи дві години, то, може...
</p><p style="margin-bottom: 15px;">
</p><p style="margin-bottom: 15px;">Задзвонив телефон. Мілдред схопила трубку.
</p><p style="margin-bottom: 15px;">
</p><p style="margin-bottom: 15px;">— Енн! — Вона засміялася. — Так, сьогодні у вечірній ' програмі Білий клоун!
</p><p style="margin-bottom: 15px;">
</p><p style="margin-bottom: 15px;">Монтег пішов у кухню і пожбурив книжку на підлогу.
</p><p style="margin-bottom: 15px;">
</p><p style="margin-bottom: 15px;">"Монтег, — сказав він сам до себе, — ти таки дурний. Але що робити? Повідомити про книжки, забути про них?" — Він знову розгорнув <br>книжку, намагаючись не чути сміху Мілдред.
</p><p style="margin-bottom: 15px;">
</p><p style="margin-bottom: 15px;">"Бідна Міллі, — думав він. — Бідний Монтег. Адже й ти нічого не можеш втямити в них. А де знайти допомогу, де знайти вчителя, коли <br>змарновано стільки часу?"
</p><p style="margin-bottom: 15px;">
</p><p style="margin-bottom: 15px;">Не треба здаватися. Він заплющив очі. Так, звичайно. Він знову спіймав себе на тому, що думає про міський парк, куди він забрів торік. <br>Протягом останнього часу він дедалі частіше згадував про це, і тепер у пам'яті постало все, що відбулося в парку того дня: в зеленому <br>куточку парку, на лавці сидів якийсь старий у чорному одязі; побачивши Монтега, він швидко сховав щось у кишеню пальта.
</p><p style="margin-bottom: 15px;">
</p><p style="margin-bottom: 15px;">...Старий зірвався на ноги, наче хотів утікати. А Монтег сказав:
</p><p style="margin-bottom: 15px;">
</p><p style="margin-bottom: 15px;">— Почекайте!
</p><p style="margin-bottom: 15px;">
</p><p style="margin-bottom: 15px;">— Я нічого не зробив! — вигукнув старий, тремтячи всім тілом.
</p><p style="margin-bottom: 15px;">
</p><p style="margin-bottom: 15px;">— А я нічого й не кажу.
</p><p style="margin-bottom: 15px;">
</p><p style="margin-bottom: 15px;">Вони трохи посиділи мовчки в лагідних зелених відблисках листя, тоді Монтег повів мову про погоду, і старий відповідав йому кволим <br>голосом. То була якась дивна, тиха розмова. Старий зізнався, що він колишній викладач англійської мови, став безробітним сорок років <br>тому, коли за браком студентів і матеріальних дотацій закрився останній гуманітарний коледж. Старого звали Фабер, і коли нарешті він <br>перестав боятися Монтега, то заговорив притишеним голосом, поглядаючи на небо, на дерева, на зелень парку, а за годину раптом почав <br>щось декламувати, і Монтег збагнув, що то були вірші, хоч і неримовані. Потім старий ще дужче збадьорився і знову прочитав напам'ять <br>вірші. Тримаючи руку на лівій кишені пальта, Фабер з ніжністю вимовляв поетичні рядки, і Монтег знав: досить простягти руку — і в <br>кишені старого знайде томик віршів. Але його руки залишалися на колінах, безсилі й ні до чого не здатні.
</p><p style="margin-bottom: 15px;">
</p><p style="margin-bottom: 15px;">— Я не кажу про самі речі, сер, — мовив Фабер. — Я кажу про значення речей. От я сиджу тут і знаю — я живу.
</p><p style="margin-bottom: 15px;">
</p><p style="margin-bottom: 15px;">Оце, власне кажучи, і все. Годинна розмова, вірші, ці слова, — а тоді старий тремтливою рукою написав свою адресу на клаптику паперу. <br>Доти жоден з них не згадував про те, що Монтег пожежник.
</p><p style="margin-bottom: 15px;">
</p><p style="margin-bottom: 15px;">— Це для вашої картотеки, — сказав Фабер. — Про всяк випадок, — може, ви розсердитеся на мене.
</p><p style="margin-bottom: 15px;">
</p><p style="margin-bottom: 15px;">— Не розсерджуся, — відповів Монтег.
</p><p style="margin-bottom: 15px;">
</p><p style="margin-bottom: 15px;">У передпокої пронизливо сміялася Мілдред.
</p><p style="margin-bottom: 15px;">
</p><p style="margin-bottom: 15px;">Монтег рушив до спальні, відчинив стінну шафу й почав перебирати картки в ящику з написом: "Майбутні розслідування (?)". Серед них була <br>картка Фабера. Монтег тоді не виказав його, але й не знищив адреси.
</p><p style="margin-bottom: 15px;">
</p><p style="margin-bottom: 15px;">Він набрав номер телефону. На другому кінці дроту сигнал кілька разів повторив ім'я Фабера, перш ніж почувся кволий голос професора.
*PADE_END*</p><p style="margin-bottom: 15px;">
</p><p style="margin-bottom: 15px;">Монтег назвався. Запала довга мовчанка, а тоді:
</p><p style="margin-bottom: 15px;">
</p><p style="margin-bottom: 15px;">— Слухаю, пане Монтег.
</p><p style="margin-bottom: 15px;">
</p><p style="margin-bottom: 15px;">— Професоре, маю до вас досить незвичайне прохання. Скільки примірників Біблії залишилося в нашій країні?
</p><p style="margin-bottom: 15px;">
</p><p style="margin-bottom: 15px;">— Не відаю, про що мова!
</p><p style="margin-bottom: 15px;">
</p><p style="margin-bottom: 15px;">— Я хочу знати, чи залишився в нас хоч один примірник Біблії?
</p><p style="margin-bottom: 15px;">
</p><p style="margin-bottom: 15px;">— Це пастка! Я не можу з усякими розмовляти по телефону.
</p><p style="margin-bottom: 15px;">
</p><p style="margin-bottom: 15px;">— А скільки залишилося книжок Шекспіра чи Платона?
</p><p style="margin-bottom: 15px;">
</p><p style="margin-bottom: 15px;">— Жодної! Ви знаєте це не гірше за мене. Жодної! Фабер кинув трубку.
</p><p style="margin-bottom: 15px;">
</p><p style="margin-bottom: 15px;">Монтег теж поклав свою. Жодної книжки! Звичайно, він це знав із списків, що висіли на пожежній станції. Але йому хотілося почути <br>підтвердження від самого Фабера.
</p><p style="margin-bottom: 15px;">
</p><p style="margin-bottom: 15px;">У передпокої його зустріла Мілдред. Вона була збуджена, обличчя розпашіле.
</p><p style="margin-bottom: 15px;">
</p><p style="margin-bottom: 15px;">— Знаєш, у нас сьогодні в гостях дами! Монтег показав їй книжку.
</p><p style="margin-bottom: 15px;">
</p><p style="margin-bottom: 15px;">— Оце Ветхий і Новий завіт, і...
</p><p style="margin-bottom: 15px;">
</p><p style="margin-bottom: 15px;">— Не починай все знову!
</p><p style="margin-bottom: 15px;">
</p><p style="margin-bottom: 15px;">— Може, це останній примірник у нашій частині світу.
</p><p style="margin-bottom: 15px;">
</p><p style="margin-bottom: 15px;">— Ти повинен сьогодні ж повернути її! Адже брандмейстер Бітті знає про цю книжку?
</p><p style="margin-bottom: 15px;">
</p><p style="margin-bottom: 15px;">— Навряд чи він знає, яку саме книжку я взяв. Можна віддати іншу, але котру? Джефферсона?[1] Чи Торо?[2] Яка з них цінніша? Коли ж <br>Бітті знає, яку саме книжку я вкрав, а я підміню її, то він здогадається, що в нас тут ціла бібліотека!
</p><p style="margin-bottom: 15px;">
</p><p style="margin-bottom: 15px;">У Мілдред почали тремтіти губи.
</p><p style="margin-bottom: 15px;">
</p><p style="margin-bottom: 15px;">— Ну що ти робиш? Ти нас занапастиш! Що для тебе важливіше, я чи ця Біблія?
</p><p style="margin-bottom: 15px;">
</p><p style="margin-bottom: 15px;">Вона знову пронизливо закричала, схожа на воскову ляльку, що розтавала від власного тепла.
</p><p style="margin-bottom: 15px;">
</p><p style="margin-bottom: 15px;">Монтегові почувся голос Бітті:
</p><p style="margin-bottom: 15px;">
</p><p style="margin-bottom: 15px;">"Сідайте, Монтег. Дивіться. Обережно, ніби пелюстку квітки, беремо першу сторінку й підпалюємо. Потім другу. Вони стають ніби чорні <br>метелики. Гарно, еге ж? Підпалюємо третю від другої, ланцюжком, розділ за розділом, усі дурниці, виражені словами, всі брехливі <br>обіцянки, всі зношені ідеї й застарілу філософію".
</p><p style="margin-bottom: 15px;">
</p><p style="margin-bottom: 15px;">Отак сидів Бітті, чоло якого зрошував піт, а підлога була всіяна роями чорних метеликів, що загинули в вогняному смерчі.
</p><p style="margin-bottom: 15px;">
</p><p style="margin-bottom: 15px;">Мілдред перестала кричати так само раптово, як і почала. Монтег не звертав на неї уваги.
*PADE_END*</p><p style="margin-bottom: 15px;">
</p><p style="margin-bottom: 15px;">— Залишається тільки одне, — мовив він. — До вечора, коли треба буде віддавати книжку Бітті, зробити копію.
</p><p style="margin-bottom: 15px;">
</p><p style="margin-bottom: 15px;">— Ти будеш удома, коли почнеться програма Білого клоуна? — крикнула Мілдред йому навздогін.
</p><p style="margin-bottom: 15px;">
</p><p style="margin-bottom: 15px;">Не обертаючись, Монтег зупинився в дверях.
</p><p style="margin-bottom: 15px;">
</p><p style="margin-bottom: 15px;">— Міллі! Тиша.
</p><p style="margin-bottom: 15px;">
</p><p style="margin-bottom: 15px;">— Ну що?
</p><p style="margin-bottom: 15px;">
</p><p style="margin-bottom: 15px;">— Міллі, Білий клоун тебе любить? Відповіді не було.
</p><p style="margin-bottom: 15px;">
</p><p style="margin-bottom: 15px;">— Міллі... — Він облизнув губи. — Твої "родичі" люблять тебе? Люблять тебе віддано, всім серцем і душею, га, Міллі?
</p><p style="margin-bottom: 15px;">
</p><p style="margin-bottom: 15px;">Він відчував, що вона, розгублено кліпаючи, дивиться йому в потилицю.
</p><p style="margin-bottom: 15px;">
</p><p style="margin-bottom: 15px;">— Чого ти запитуєш про такі дурниці?
</p><p style="margin-bottom: 15px;">
</p><p style="margin-bottom: 15px;">Йому хотілося плакати, та губи були міцно стиснені, а на очах не було сліз.
</p><p style="margin-bottom: 15px;">
</p><p style="margin-bottom: 15px;">— Якщо побачиш за дверима собаку, дай йому штурхана за мене, — сказала Мілдред.
</p><p style="margin-bottom: 15px;">
</p><p style="margin-bottom: 15px;">Він, вагаючись, постояв перед дверима, а тоді прочинив їх і вийшов.
</p><p style="margin-bottom: 15px;">
</p><p style="margin-bottom: 15px;">Дощ ущух, сонце хилилося до вечірнього пругу на безхмарному небі. Ні біля будинку, ні на лужку, ні на вулиці нікого не було. Монтег <br>полегшено зітхнув і грюкнув дверима.
</p><p style="margin-bottom: 15px;">
</p><p style="margin-bottom: 15px;">Монтег їхав у метро.
</p><p style="margin-bottom: 15px;">
</p><p style="margin-bottom: 15px;">"Я весь наче застиг, — думав він. — Коли це почалося? ; Коли застигло моє обличчя, моє тіло? Чи не тієї ночі, коли я зачепився ногою за <br>пляшечку від таблеток, ніби за замасковану міну?
</p><p style="margin-bottom: 15px;">
</p><p style="margin-bottom: 15px;">Це минеться. Не зразу, звичайно, потрібен певний часі Але я зроблю все, щоб це минуло, і Фабер допоможе мені. Хто-небудь поверне мені <br>моє колишнє обличчя і колишні руки, вони стануть такими самими, якими були. А зараз навіть усмішка, моя обпалена вогнем усмішка <br>покинула мене. Без неї я наче сам не сам".
</p><p style="margin-bottom: 15px;">
</p><p style="margin-bottom: 15px;">Повз нього мчали кремові плитки і густа чорнота тунелю, цифри і знову чорнота, все мчало мимо, все складалося в якийсь незрозумілий <br>підсумок.
</p><p style="margin-bottom: 15px;">
</p><p style="margin-bottom: 15px;">Колись, у далекому дитинстві, одного спекотного літнього дня він сидів під блакитним небом серед жовтих дюн на морському узбережжі й <br>намагався наповнити піском решето, бо двоюрідний брат підступно обманув його, сказавши: "Наповниш решето піском — матимеш десять центів". <br>Але що швидше він накидав пісок'у решето, то швидше, з сухим гарячим шелестінням, пісок висипався крізь решето! Руки німіли, пісок <br>обпікав їх, а решето все було порожнє. Монтег мовчки сидів на березі того липневого дня, і сльози котилися по його щоках.
</p><p style="margin-bottom: 15px;">
</p><p style="margin-bottom: 15px;">Тепер, коли пневматичний поїзд мчав його, погойдуючи, порожніми підземними коридорами міста, він пригадав жорстоку логіку решета і, <br>опустивши очі, побачив, що в нього в руках розкрита Біблія. В вагоні було повно людей, а він тримав Біблію, — і раптом у нього сяйнула <br>безглузда думка: якщо читати швидко і все поспіль, може, в решеті затримається хоч трохи піску. Монтег почав читати, але слова <br>висипалися в дірки, й він подумав, що через кілька годин він зустрінеться з Бітті й треба буде віддати йому книжку, отже, не можна <br>пропускати жодного речення, слід запам'ятати кожен рядок. "Я мушу це зробити!" Він стиснув книгу. Радіорупори ревіли, мов сурми:
*PADE_END*</p><p style="margin-bottom: 15px;">
</p><p style="margin-bottom: 15px;">— Зубна паста "Д є н є м"!
</p><p style="margin-bottom: 15px;">
</p><p style="margin-bottom: 15px;">"Замовкніть, — подумав Монтег. — Погляньте на польові лілеї, як зростають вони, — не трудяться, ані прядуть..."
</p><p style="margin-bottom: 15px;">
</p><p style="margin-bottom: 15px;">— Зубна паста "Д є н є м"! "Не трудяться..."
</p><p style="margin-bottom: 15px;">
</p><p style="margin-bottom: 15px;">— Зубна паста...
</p><p style="margin-bottom: 15px;">
</p><p style="margin-bottom: 15px;">"Погляньте на польові лілеї, як зростають вони... Замовкніть, замовкніть нарешті!.."
</p><p style="margin-bottom: 15px;">
</p><p style="margin-bottom: 15px;">— "Д є н є м"П!
</p><p style="margin-bottom: 15px;">
</p><p style="margin-bottom: 15px;">Він знову розгорнув книжку, гарячково перегорнув кілька сторінок, обмацуючи їх, мов сліпий, не кліпаючи, вдивлявся в кожний рядок, у <br>кожну літеру.
</p><p style="margin-bottom: 15px;">
</p><p style="margin-bottom: 15px;">— "Д є н є м". По літерах: д-е-н... : "Не трудяться, ані прядуть..."
</p><p style="margin-bottom: 15px;">
</p><p style="margin-bottom: 15px;">Сухий шерех гарячого піску, що сиплеться крізь решето...
</p><p style="margin-bottom: 15px;">
</p><p style="margin-bottom: 15px;">— "Д є н є м" оздоровлює!.. "Погляньте на польові лілеї, лілеї, лілеї..."
</p><p style="margin-bottom: 15px;">
</p><p style="margin-bottom: 15px;">— Зубний еліксир "Д є н є м"!
</p><p style="margin-bottom: 15px;">
</p><p style="margin-bottom: 15px;">— Замовкніть, замовкніть, замовкніть!.. — це благання, цей крик з такою силою вихопився з грудей Монтега, що він сам незчувся, як <br>скочив на рівні, а ошелешені пасажири галасливого вагона злякано сахнулися від чоловіка з божевільним виразом почервонілого обличчя, <br>який щось белькотів смаглими вустами, стискаючи в руках книжку, — люди, які ще мить тому спокійно притупували ногами в такт вигукам "<br>Зубна паста "Д є н є м", зубний еліксир "Д є н є м", зубна паста, паста..." — раз, два, три, раз, два, три, раз, два, раз; усі, хто <br>щойно машинально бурмотів "зубна паста, зубна паста, зубна паста...". І наче щоб помститися на Монтегові, радіо вивергнуло на нього <br>тонни музики — брязкіт і дзвін бляхи, міді, срібла, бронзи... Люди, оглушені тим скреготом, заціпеніли; вони не тікали, бо нікуди було <br>тікати: величезний пневматичний поїзд мчав тунелем глибоко під землею.
</p><p style="margin-bottom: 15px;">
</p><p style="margin-bottom: 15px;">— Польові лілеї... — "Д є н є м"!
</p><p style="margin-bottom: 15px;">
</p><p style="margin-bottom: 15px;">— Я кажу, лілеї!
</p><p style="margin-bottom: 15px;">
</p><p style="margin-bottom: 15px;">Люди зачудовано дивилися на нього.
</p><p style="margin-bottom: 15px;">
</p><p style="margin-bottom: 15px;">— Покличте кондуктора...
</p><p style="margin-bottom: 15px;">
</p><p style="margin-bottom: 15px;">— Він зсунувся з розуму!
</p><p style="margin-bottom: 15px;">
</p><p style="margin-bottom: 15px;">— Станція "Нолл В'ю"! Засичавши, поїзд зупинився.
</p><p style="margin-bottom: 15px;">
</p><p style="margin-bottom: 15px;">— "Нолл В'ю"! — голосно.
</p><p style="margin-bottom: 15px;">
</p><p style="margin-bottom: 15px;">— "Д є н є м"... — пошепки. Губи Монтега ледь ворушилися: "Лілеї..." ; Двері вагона із свистом розсунулися. Монтег стояв.
</p><p style="margin-bottom: 15px;">
</p><p style="margin-bottom: 15px;">Зітхнувши, двері почали зачинятися. І лише тоді Монтег кинувся із безгучним криком вперед, розштовхуючи пасажирів, і вискочив на <br>платформу крізь вузьку шпарину. Він біг між білими кахлями тунелю, не зважаючи на ескалатори, бо хотів відчути, що його ноги рухаються, *PADE_END*<br>руки розгойдуються в такт бігу, легені роздуваються і стискуються, а повітря обпікає горло. Навздогін линуло ревіння: "Д є н є м", "Д є <br>н є м", "Д є н є м"!" Поїзд засичав, наче змія, і згинув у чорній проймі тунелю.
</p><p style="margin-bottom: 15px;">
</p><p style="margin-bottom: 15px;">— Хто там?
</p><p style="margin-bottom: 15px;">
</p><p style="margin-bottom: 15px;">— Це я, Монтег.
</p><p style="margin-bottom: 15px;">
</p><p style="margin-bottom: 15px;">— Що ви хочете? .
</p><p style="margin-bottom: 15px;">
</p><p style="margin-bottom: 15px;">— Впустіть мене.
</p><p style="margin-bottom: 15px;">
</p><p style="margin-bottom: 15px;">— Я нічого не зробив!
</p><p style="margin-bottom: 15px;">
</p><p style="margin-bottom: 15px;">— Та я сам, не бійтеся!
</p><p style="margin-bottom: 15px;">
</p><p style="margin-bottom: 15px;">— Присягніться!
</p><p style="margin-bottom: 15px;">
</p><p style="margin-bottom: 15px;">— Присягаюсь!
</p><p style="margin-bottom: 15px;">
</p><p style="margin-bottom: 15px;">Двері повільно відчинилися. Визирнув Фабер — у денному світлі він здавався дуже старим, кволим і переляканим. Вигляд у старого такий, <br>ніби він багато років не виходив надвір. Його обличчя і білі стіни кімнати були одного кольору. Білішими здавалися й вуста, і щоки, і <br>сиве волосся, і бляклі, блідо-голубі очі. Раптом його погляд упав на книжку під пахвою Монтега — і старий ураз перемінився, тепер він <br>уже не був ані таким старезним, ані кволим. Його страх поступово минав.
</p><p style="margin-bottom: 15px;">
</p><p style="margin-bottom: 15px;">— Пробачте, доводиться бути обережним. — Він не зводив очей з книжки. — Отже, це правда.
</p><p style="margin-bottom: 15px;">
</p><p style="margin-bottom: 15px;">Монтег увійшов. Фабер зачинив двері.
</p><p style="margin-bottom: 15px;">
</p><p style="margin-bottom: 15px;">— Сідайте. — Він задкував, не відриваючи погляду від книжки, наче боявся, що вона щезне, коли він хоч на мить відведе від неї очі. <br>Позаду нього, крізь відчинені двері спальні, виднів стіл, захаращений якимись деталями і сталевими інструментами. Монтег побачив усе це <br>лише мигцем, бо Фабер, завваживши, куди він дивиться, швидко обернувся, зачинив двері й так стояв, стискаючи тремтливою рукою ручку <br>дверей. Потім перевів нерішучий погляд на Монтега, який уже сидів, тримаючи книжку на колінах.
</p><p style="margin-bottom: 15px;">
</p><p style="margin-bottom: 15px;">— Ця книжка... Де ви її...
</p><p style="margin-bottom: 15px;">
</p><p style="margin-bottom: 15px;">— Я її вкрав.
</p><p style="margin-bottom: 15px;">
</p><p style="margin-bottom: 15px;">Фабер уперше подивився Монтегові в очі.
</p><p style="margin-bottom: 15px;">
</p><p style="margin-bottom: 15px;">— Ви смілива людина.
</p><p style="margin-bottom: 15px;">
</p><p style="margin-bottom: 15px;">— Ні, — відповів той. — Моя дружина вмирає. Дівчина, яка була моїм другом, уже померла. Жінку, яка могла б стати мені другом, спалили <br>живцем лише добу тому. Ви єдиний, хто може допомогти мені. Я хочу бачити... Бачити!
</p><p style="margin-bottom: 15px;">
</p><p style="margin-bottom: 15px;">Руки Фабера, які лежали на колінах, нетерпляче здригнулися.
</p><p style="margin-bottom: 15px;">
</p><p style="margin-bottom: 15px;">— Можна мені...
</p><p style="margin-bottom: 15px;">
</p><p style="margin-bottom: 15px;">— Так-так, пробачте, — Монтег простягнув йому книжку.
</p><p style="margin-bottom: 15px;">
*PADE_END*</p><p style="margin-bottom: 15px;">— Стільки часу минуло... Я не релігійна людина, але стільки часу минуло відтоді, як... — Фабер перегортав сторінки, зупиняючись то тут, <br>то там. — Така сама, точнісінько така, якою я її пам'ятаю. Боже, як її знівечили в наших "телевізорних вітальнях"! Христос став одним <br>із "родичів". Я часто думаю, чи впізнав би господь бог свого сина, — ми ж бо його так вдягли, чи то пак, роздягли. Тепер він — м'ятний <br>льодяник, та й годі. Він точить сироп і сахарин, коли не зайнятий замаскованою рекламою якогось товару, без котрого, мовляв, не <br>обійтися жодному віруючому. — Фабер понюхав книжку. — А знаєте, книжки пахнуть мускатним горіхом чи ще якимись прянощами, завезеними з <br>далеких країв. У дитинстві я любив їх нюхати. Боже мій, скільки було гарних книжок, аж поки ми дозволили знищити їх! — Він погортав <br>сторінки. — Пане Монтег, перед вами боягуз. Я бачив, що робиться, знав, що буде, але нічого не робив. Я був один з невинних, один із <br>тих, хто міг би встати й заговорити, коли вже ніхто не хотів дослухатися до голосу "винних", але я мовчав і, таким чином, сам став <br>спільником. І коли, нарешті, надумали палити книжки, використовуючи для цього пожежників, я трохи поремствував — і впокорився, бо ніхто <br>не підтримав мене. А тепер надто пізно. — Фабер закрив Біблію. — Тепер скажіть мені, чого ви прийшли?
</p><p style="margin-bottom: 15px;">
</p><p style="margin-bottom: 15px;">— Ніхто не хоче вислухати мене. Я не можу розмовляти зі стінами — вони кричать на мене. Я не можу розмовляти з дружиною — вона <br>прислухається лише до стін. Мені хочеться, щоб хто-небудь вислухав мене. І коли я говоритиму довго, то, може, скажу щось розумне. А ще <br>я хочу навчитися розуміти те, що читаю.
</p><p style="margin-bottom: 15px;">
</p><p style="margin-bottom: 15px;">Фабер пильно дивився на худе, з синизною на голених щоках і підборідді, обличчя Монтега.
</p><p style="margin-bottom: 15px;">
</p><p style="margin-bottom: 15px;">— Що вас так збунтувало? Що вибило смолоскип з ваших рук?
</p><p style="margin-bottom: 15px;">
</p><p style="margin-bottom: 15px;">— Не знаю. У вас є все, щоб вважати себе щасливим, але ми нещасні. Чогось бракує. Я шукав повсюди. Я цілком певний лише одного: колись <br>були книжки, тепер їх немає, я сам спалював їх упродовж десяти чи дванадцяти років. І я подумав — може, книжки мені допоможуть.
</p><p style="margin-bottom: 15px;">
</p><p style="margin-bottom: 15px;">— Ви безнадійний романтик, — сказав Фабер. — Це було б смішно, якби не було так серйозно. Вам потрібні не самі книжки, а те, що колись <br>було в них. Це могло б бути і в теперішніх програмах наших "віталень". Таку саму увагу до подробиць, таку саму обізнаність і свідомість <br>могли б виховувати й наші радіо та телевізійні передачі, але вони цього не роблять. Ні, ні, дарма шукати все це лише в книжках! Шукайте <br>це всюди, де тільки можна, — в давніх грамофонних записах, у давніх фільмах, у давніх друзях; шукайте в природі і в самому собі. Книжки — <br>лише одне із вмістилищ, де ми зберігаємо те, що боїмося забути. В них немає ніяких чарів. Чари в тому, що вони говорять, у тому, як <br>вони зшивають клапті Всесвіту в єдине ціле. Звичайно, ви не могли цього знати. Ви, певне, й зараз не дуже розумієте, про що я веду мову. <br>Але ви підсвідомо пішли правильним шляхом, а це найголовніше. Нам бракує трьох речей. Перша. Чи ви знаєте, чому важливі такі книжки, як <br>оця? Тому, що в них є якість. А що таке якість? Для мене це тканина книжки.
</p><p style="margin-bottom: 15px;">
</p><p style="margin-bottom: 15px;">У цієї книжки є пори, вона дихає. Вона має обличчя. П можна вивчати під мікроскопом. Крізь скло ви побачите життя, яке тече перед вами <br>у всій своїй невичерпній розмаїтості. Що більше пор, то правдивіше зображено різнобічні сторони життя на квадратний дюйм паперу, то "<br>художніша" книжка. Принаймні я визначаю саме так якість книжки. Подавати подробиці. Нові, свіжі подробиці. Справжні письменники тісно <br>пов'язані з життям. Пересічні лише ковзають по ньому. Погані — ґвалтують його і залишають на поживу мухам. Отже, тепер вам ясно, — вів <br>далі Фабер, — чому книжки викликають таку ненависть, чого їх так бояться? Вони показують пори на обличчі життя. Тим, хто прагне спокою, <br>хотілося б бачити лише воскові лиця, без пор, безволосі й невиразні. Ми живемо за таких часів, коли квіти намагаються живитися теж <br>квітами, замість пити дощову вологу й соки родючого грунту. Та навіть фейєрверк своєю красою завдячує хімії землі! А ми собі вважаємо, <br>ніби можемо жити й зростати, живитися квітами й фейєрверками, не завершуючи природного циклу, що повертає нас до дійсності. Чи знаєте <br>ви міф про Геракла й Антея? Антей був велетнем, який мав непереборну силу, поки міцно стояв на землі. Але коли Геракл відірвав його від <br>землі і підняв у повітря, Антей загинув. Це стосується і нас, жителів цього міста, цього часу, — або ж я зовсім божевільний. Отже, <br>перша річ, якої нам бракує, це якість, тканина інформації.
</p><p style="margin-bottom: 15px;">
</p><p style="margin-bottom: 15px;">— А друга?
</p><p style="margin-bottom: 15px;">
</p><p style="margin-bottom: 15px;">— Дозвілля.
</p><p style="margin-bottom: 15px;">
</p><p style="margin-bottom: 15px;">— Але в нас досить дозвілля!
</p><p style="margin-bottom: 15px;">
</p><p style="margin-bottom: 15px;">— Так, дозвілля нам вистачає. Однак чи є в нас час думати? На що ви марнуєте свій вільний час? Або мчите в автомобілі зі швидкістю ста *PADE_END*<br>миль на годину, не маючи змоги думати ні про що, крім небезпеки, яка чигає на вас, або граєте в бездумні ігри, або сидите в кімнаті з <br>чотиристінним телевізором, з яким не посперечаєшся. А чому? Тому, що телевізійні зображення — "реальність". Ось вони перед вами, вони <br>об'ємні. Вони кажуть вам, що ви повинні думати, і втовкмачують вам це в голову. Отож вам і починає здаватися, ніби це правильно. Ви <br>починаєте вірити, що це правильно. Вас так настирливо підштовхують до певних висновків, що ваш розум не встигає обуритись: "Які дурниці!"
</p><p style="margin-bottom: 15px;">
</p><p style="margin-bottom: 15px;">— Тільки "родичі" — живі люди.
</p><p style="margin-bottom: 15px;">
</p><p style="margin-bottom: 15px;">— Даруйте, що ви сказали?
</p><p style="margin-bottom: 15px;">
</p><p style="margin-bottom: 15px;">— Моя дружина твердить, що книжки не така реальність, як вони.
</p><p style="margin-bottom: 15px;">
</p><p style="margin-bottom: 15px;">— І слава богу. Ви можете закрити книжку і сказати їй: "Почекай!" Ви її володар. Але хто вас вирве з пазурів, що хапають вас, коли ви <br>вмикаєте телевізорну вітальню? Вона ліпить з вас що завгодно. Це "середовище" теж реальне, як і довколишній світ. Воно перетворюється в <br>істину, воно і є істина. Книжку можна перемогти силою розуму. Але при всіх моїх знаннях і скептицизмі я ніколи не насмілювався <br>змагатися з симфонічним оркестром із ста інструментів, який реве з кольорових об'ємних екранів наших страхітливих віталень. Бачите, моя <br>вітальня — це чотири звичайні тиньковані стіни. А цим, — Фабер показав два маленькі гумові корки, — я затикаю вуха, коли їду в метро.
</p><p style="margin-bottom: 15px;">
</p><p style="margin-bottom: 15px;">— Зубна паста "Денем"... "Вони не трудяться, не прядуть..." — сказав Монтег, заплющивши очі. — А що далі? Чи допоможуть нам книжки?
</p><p style="margin-bottom: 15px;">
</p><p style="margin-bottom: 15px;">— Тільки за умови, що буде третя необхідна для вас річ. Перша, як я вже згадував, — це якість наших знань. Друга — дозвілля, щоб <br>засвоїти ці знання. А третя — право діяти на основі того, про що ми дізнались із взаємодії двох перших. Але я не певен, чи один <br>старезний чоловік та один розчарований пожежник зможуть зробити щось путнє, коли справа зайшла надто далеко...
</p><p style="margin-bottom: 15px;">
</p><p style="margin-bottom: 15px;">— Я можу діставати книжки.
</p><p style="margin-bottom: 15px;">
</p><p style="margin-bottom: 15px;">— Дуже ризиковано.
</p><p style="margin-bottom: 15px;">
</p><p style="margin-bottom: 15px;">— Вмирущий має свої переваги: коли нема чого втрачати, не боїшся ризику.
</p><p style="margin-bottom: 15px;">
</p><p style="margin-bottom: 15px;">— Знаєте, — засміявся Фабер, — ви сказали вельми цікаву річ, нізвідки її не вичитавши!
</p><p style="margin-bottom: 15px;">
</p><p style="margin-bottom: 15px;">— А хіба в книжках пишуть про таке? Мені це просто спало на думку.
</p><p style="margin-bottom: 15px;">
</p><p style="margin-bottom: 15px;">— Тим краще. Значить, ви це не придумували навмисне ні для мене, ні для когось іншого, чи хоч і для самого себе.
</p><p style="margin-bottom: 15px;">
</p><p style="margin-bottom: 15px;">Монтег нахилився до Фабера.
</p><p style="margin-bottom: 15px;">
</p><p style="margin-bottom: 15px;">— Сьогодні я подумав: якщо книжки справді такі цінні, чи не можна дістати друкарський верстат і надрукувати кілька примірників? Ми б...
</p><p style="margin-bottom: 15px;">
</p><p style="margin-bottom: 15px;">— Ми?
</p><p style="margin-bottom: 15px;">
</p><p style="margin-bottom: 15px;">— Так, я й ви.
</p><p style="margin-bottom: 15px;">
</p><p style="margin-bottom: 15px;">— Е, ні! — Фабер випростався.
</p><p style="margin-bottom: 15px;">
</p><p style="margin-bottom: 15px;">— Та ви хоч послухайте, що я надумав...
</p><p style="margin-bottom: 15px;">
</p><p style="margin-bottom: 15px;">— Коли ви наполягатимете, я попрошу вас піти геть,
</p><p style="margin-bottom: 15px;">
</p><p style="margin-bottom: 15px;">— Хіба вам це не цікаво?
*PADE_END*</p><p style="margin-bottom: 15px;">
</p><p style="margin-bottom: 15px;">— Ні, розмови, за які мене можуть спалити, мені не цікаві. Єдина пропозиція, котру, я, може, й вислухаю, це як спалити саму систему <br>пожежників. От якби ви запропонували надрукувати кілька книжок і сховати їх у помешканнях пожежників, аби посіяти зерна сумніву серед <br>самих паліїв, я сказав би вам: браво!
</p><p style="margin-bottom: 15px;">
</p><p style="margin-bottom: 15px;">— Підкинути книжки, дати сигнал тривоги і дивитися, як горять будинки пожежників? Ви цього хочете?
</p><p style="margin-bottom: 15px;">
</p><p style="margin-bottom: 15px;">Фабер звів брови й подивився на Монтега, наче вперше його побачив.
</p><p style="margin-bottom: 15px;">
</p><p style="margin-bottom: 15px;">— Я пожартував.
</p><p style="margin-bottom: 15px;">
</p><p style="margin-bottom: 15px;">— Ви вважаєте, що це діловий план? Якщо ви ручаєтесь, можна було б спробувати.
</p><p style="margin-bottom: 15px;">
</p><p style="margin-bottom: 15px;">— Ніхто нічого не може гарантувати! Адже колись у нас було скільки хочеш книжок, а ми шукали найвищий бескид, аби зіскочити з нього. <br>Тут безперечне тільки одне: нам справді треба дихати на повні груди. Нам справді потрібні знання. І, може, десь років через тисячу ми <br>навчимося вибирати для стрибків нижчі бескиди. Книжки існують для того, щоб нагадувати нам, які ми дурні і вперті віслюки. Вони наче <br>преторіанська охорона Цезаря, яка нашіптувала йому під час тріумфальних процесій: "Пам'ятай, Цезарю, що й ти смертний!" Більшість із <br>нас не може всюди встигнути, з усіма побалакати, відвідати всі міста світу, нам бракує часу, грошей і відповідної кількості друзів. Все, <br>що ви шукаєте, Монтег, існує, але звичайна людина може побачити на власні очі хіба що один відсоток, а решту дев'яносто дев'ять спізнає <br>завдяки книжкам. Не вимагайте гарантій. І не чекайте порятунку від чогось одного — від людини, машини чи бібліотеки. Створюйте <br>самотужки засоби порятунку, — і якщо втопитеся, то принаймні знатимете, що пливли до берега.
</p><p style="margin-bottom: 15px;">
</p><p style="margin-bottom: 15px;">Фабер підвівся й почав ходити по кімнаті.
</p><p style="margin-bottom: 15px;">
</p><p style="margin-bottom: 15px;">— Ну? — запитав Монтег.
</p><p style="margin-bottom: 15px;">
</p><p style="margin-bottom: 15px;">— Ви це серйозно — про пожежників?
</p><p style="margin-bottom: 15px;">
</p><p style="margin-bottom: 15px;">— Цілком.
</p><p style="margin-bottom: 15px;">
</p><p style="margin-bottom: 15px;">— Підступний план, нічого не скажеш. — Фабер схвильовано глянув на двері спальні. — Бачити, як по всій країні палають будинки <br>пожежників, гинуть ці розсадники зради! Саламандра пожирає свій власний хвіст! Це ж чудово!
</p><p style="margin-bottom: 15px;">
</p><p style="margin-bottom: 15px;">— Я маю адреси всіх пожежників. Якщо ми створимо своєрідну підпільну...
</p><p style="margin-bottom: 15px;">
</p><p style="margin-bottom: 15px;">— Людям не можна довіряти — ось що найжахливіше. Ви і я, хто ще?
</p><p style="margin-bottom: 15px;">
</p><p style="margin-bottom: 15px;">— Хіба не залишилося таких професорів, як ото ви, колишніх письменників, істориків, мовознавців?
</p><p style="margin-bottom: 15px;">
</p><p style="margin-bottom: 15px;">— Повмирали або дуже старі.
</p><p style="margin-bottom: 15px;">
</p><p style="margin-bottom: 15px;">— Чим старіші, тим краще — менше привертають увагу. Адже ви багатьох знаєте.
</p><p style="margin-bottom: 15px;">
</p><p style="margin-bottom: 15px;">— Авжеж. Є багато акторів, які вже хтозна-скільки років не грали в п'єсах Піранделло, Шоу, Шекспіра, бо ці п'єси надто правдиво <br>зображують життя. Можна було б використати їхній гнів. І благородне обурення істориків, які не написали жодного рядка за сорок останніх <br>років. Правда, ми могли б створити школу наново і навчити людей мислити й читати.
</p><p style="margin-bottom: 15px;">
</p><p style="margin-bottom: 15px;">— Так!
</p><p style="margin-bottom: 15px;">
</p><p style="margin-bottom: 15px;">— Але все це краплина в морі. Вся наша культура мертва. Самий її кістяк слід перетворити — відлити в нову форму. Але це не так просто! *PADE_END*<br>Річ не в тому, щоб знову взяти в руки книжку, яку ти відклав півстоліття тому. Згадайте, що пожежники потрібні досить рідко. Люди самі <br>перестали читати, з власної волі. Час від часу ви, пожежники, влаштовуєте для нас циркові вистави — підпалюєте будинки — і юрми людей <br>збираються подивитися на вогонь, але все це лише інтермедія, вставний номер, і навряд чи на цьому все тримається. Охочих бунтувати за <br>наших часів обмаль. А з тих небагатьох, що є, більшість легко залякати. Чи можете ви танцювати швидше за Білого клоуна, кричати <br>голосніше за самого пана Трюкача і всіх "родичів"? Якщо так, то, певне, доможетеся свого. А взагалі, Монтег, ви таки дурень. Адже люди <br>справді розважаються.
</p><p style="margin-bottom: 15px;">
</p><p style="margin-bottom: 15px;">— І накладають на себе руки? І вбивають одне одного?
</p><p style="margin-bottom: 15px;">
</p><p style="margin-bottom: 15px;">Поки вони розмовляли, над будинком мчали бомбардувальники, тримаючи курс на схід, і лише тепер співрозмовники помітили це й замовкли, <br>прислухаючись до могутнього ревища реактивних двигунів, відчуваючи, як від нього все стрясається у них всередині.
</p><p style="margin-bottom: 15px;">
</p><p style="margin-bottom: 15px;">— Потерпіть, Монтег. Ось буде війна — і всі наші "родичі" самі замовкнуть. Наша цивілізація мчить до загибелі. Відступіть, щоб вас не <br>зачепило колесом.
</p><p style="margin-bottom: 15px;">
</p><p style="margin-bottom: 15px;">— Але хтось мусить бути напоготові, аби відбудовувати все після вибуху?
</p><p style="margin-bottom: 15px;">
</p><p style="margin-bottom: 15px;">— Хто? Ті, хто може цитувати Мільтона? Хто може сказати, що він пам'ятає Софокла? Нагадувати тим, хто врятувався, що людина має й добрі <br>риси? Та вони лише назбирають каменюк і заходяться жбурляти ними одне в одного! Йдіть додому, Монтег. Лягайте спати. Навіщо марнувати <br>свої останні години на те, щоб кружляти по клітці й переконувати себе, що ти не білка в колесі?
</p><p style="margin-bottom: 15px;">
</p><p style="margin-bottom: 15px;">— Отже, вам уже все байдуже?
</p><p style="margin-bottom: 15px;">
</p><p style="margin-bottom: 15px;">— Ні, не байдуже, — я аж хворію через це.
</p><p style="margin-bottom: 15px;">
</p><p style="margin-bottom: 15px;">— І ви не допоможете мені?
</p><p style="margin-bottom: 15px;">
</p><p style="margin-bottom: 15px;">— На добраніч, на добраніч.
</p><p style="margin-bottom: 15px;">
</p><p style="margin-bottom: 15px;">Руки Монтега потяглися до Біблії. Він сам здивувався, що зробили його руки, а вони, мов дві живі істоти, перейняті одним поривом, <br>раптом почали виривати сторінки. Відірвали титульну сторінку, перший аркуш, другий...
</p><p style="margin-bottom: 15px;">
</p><p style="margin-bottom: 15px;">— Божевільний! Що ви робите? — Фабер підскочив, наче його вдарили. Він кинувся до Монтега, але той відштовхнув його. Руки Монтега й <br>далі рвали книжку. Ще шість аркушів упали на підлогу. Монгет підняв їх і зім'яв перед очима Фабера.
</p><p style="margin-bottom: 15px;">
</p><p style="margin-bottom: 15px;">— Не треба, благаю, не треба! — закричав старий.
</p><p style="margin-bottom: 15px;">
</p><p style="margin-bottom: 15px;">— А хто мені заборонить? Я пожежник. Я можу спалити вас.
</p><p style="margin-bottom: 15px;">
</p><p style="margin-bottom: 15px;">Старий стояв, пильно дивлячись на нього.
</p><p style="margin-bottom: 15px;">
</p><p style="margin-bottom: 15px;">— Ви цього не зробите!
</p><p style="margin-bottom: 15px;">
</p><p style="margin-bottom: 15px;">— Можу!
</p><p style="margin-bottom: 15px;">
</p><p style="margin-bottom: 15px;">— Книжка... Не рвіть її! — Фабер впав у крісло, обличчя його пополотніло, руки тремтіли. — Я втомився, не мучте мене. Чого ви <br>домагаєтеся?
</p><p style="margin-bottom: 15px;">
</p><p style="margin-bottom: 15px;">— Я хочу, щоб ви навчили мене.
</p><p style="margin-bottom: 15px;">
*PADE_END*</p><p style="margin-bottom: 15px;">— Гаразд. Гаразд.
</p><p style="margin-bottom: 15px;">
</p><p style="margin-bottom: 15px;">Монтег поклав книжку. Його руки почали розгладжувати зіжмакані сторінки. Старий втомлено стежив за ними, а тоді струснув головою, ніби <br>прокидаючись.
</p><p style="margin-bottom: 15px;">
</p><p style="margin-bottom: 15px;">— Монтег, у вас є гроші?
</p><p style="margin-bottom: 15px;">
</p><p style="margin-bottom: 15px;">— Трохи є. Чотириста чи п'ятсот доларів. А що?
</p><p style="margin-bottom: 15px;">
</p><p style="margin-bottom: 15px;">— Принесіть. Я знаю одного чоловіка — він п'ятдесят років тому друкував газету нашого коледжу. Це було того самого року, коли я, <br>прийшовши на початку нового семестру в аудиторію, виявив, що на курс лекцій з історії драми, від Есхіла до О'Нейла, записався лише один <br>студент. Розумієте? Враження було таке, ніби прекрасна крижана статуя розтає в тебе на очах під палючим сонячним промінням. Я пам'ятаю, <br>як помирали газети, наче велетенські метелики у вогні. І ніхто не пробував їх воскресити. І ніхто не жалкував за ними. А уряд, <br>побачивши, наскільки спокійніше буде, коли люди читатимуть лише про пристрасні поцілунки й жорстокі бійки, завершив справу, покликавши <br>вас, повелителів вогню. Отже, Монтег, є безробітний друкар. Ми можемо надрукувати кілька книжок і чекати, коли почнеться війна, яка <br>зруйнує заведений порядок і дасть нам потрібний поштовх. Кілька бомб — і всі "родичі" на стінах віталень, уся ця блазенська зграя <br>замовкне назавжди! І тоді, у цій тиші, може, почують наш шепіт.
</p><p style="margin-bottom: 15px;">
</p><p style="margin-bottom: 15px;">Вони обоє дивилися на книжку, що лежала на столі.
</p><p style="margin-bottom: 15px;">
</p><p style="margin-bottom: 15px;">— Я намагався запам'ятати, — сказав Монтег. — Але, хай йому грець, усе миттю вилетіло з голови! Боже, як мені хотілося б поговорити з <br>брандмейстером Бітті! Він багато читав, у нього на все готові відповіді, принаймні так мені здається. Голос у нього, як масло. Я лише <br>боюся, що він розрадить мене, і я знову стану таким, як був. Адже лишень тиждень тому, поливаючи книжки гасом зі шланга, я думав: "Оце <br>весело!"
</p><p style="margin-bottom: 15px;">
</p><p style="margin-bottom: 15px;">Старий кивнув.
</p><p style="margin-bottom: 15px;">
</p><p style="margin-bottom: 15px;">— Той, хто не створює, мусить руйнувати. Стара як світ істина. Психологія неповнолітніх правопорушників.
</p><p style="margin-bottom: 15px;">
</p><p style="margin-bottom: 15px;">— Так от, виходить, хто я такий!
</p><p style="margin-bottom: 15px;">
</p><p style="margin-bottom: 15px;">— Це криється в кожному з нас. Монтег рушив до дверей.
</p><p style="margin-bottom: 15px;">
</p><p style="margin-bottom: 15px;">— Можете ви мені хоч якось допомогти? Ввечері у мене розмова з брандмейстером Бітті, мені потрібна підтримка. Боюся, що я захлинусь у <br>зливі його красномовства.
</p><p style="margin-bottom: 15px;">
</p><p style="margin-bottom: 15px;">Старий не відповів і знову тривожно глянув на двері спальні. Монтег перехопив його погляд.
</p><p style="margin-bottom: 15px;">
</p><p style="margin-bottom: 15px;">— Ну то що?
</p><p style="margin-bottom: 15px;">
</p><p style="margin-bottom: 15px;">Фабер глибоко зітхнув, затамував подих, заплющив очі, міцно стиснув губи, потім ще раз зітхнув і нарешті видихнув:
</p><p style="margin-bottom: 15px;">
</p><p style="margin-bottom: 15px;">— Монтег...
</p><p style="margin-bottom: 15px;">
</p><p style="margin-bottom: 15px;">Він повернувся до Монтега і промовив:
</p><p style="margin-bottom: 15px;">
</p><p style="margin-bottom: 15px;">— Ходімо. Я мало не дозволив вам піти з моєї домівки. Старий боягузливий дурень, ось хто я такий!
</p><p style="margin-bottom: 15px;">
</p><p style="margin-bottom: 15px;">Фабер відчинив двері до спальні і пропустив Монтега в невелику кімнату, де стояв стіл, на якому лежали інструменти, мотки тонкого, наче <br>павутина, дроту, крихітні пружинки, котушки, кристалики.
*PADE_END*</p><p style="margin-bottom: 15px;">
</p><p style="margin-bottom: 15px;">— Що це? — запитав Монтег.
</p><p style="margin-bottom: 15px;">
</p><p style="margin-bottom: 15px;">— Доказ моєї ганебної боягузливості. Я стільки років пробув отут, у цих стінах, сам на сам зі своїми думками! Єдиною втіхою було <br>поратися коло електронних приладів і радіоприймачів. Відтак моя боягузливість і воднораз бунтівничий дух, що заховався десь під нею, <br>спонукали мене створити ось це.
</p><p style="margin-bottom: 15px;">
</p><p style="margin-bottom: 15px;">Він узяв невеликий зеленавий металевий предмет, що нагадував кулю малого калібру.
</p><p style="margin-bottom: 15px;">
</p><p style="margin-bottom: 15px;">— Звідки я взяв гроші на це? Звісно, грав на біржі, бо ж це останній порятунок для небезпечних безробітних інтелігентів. Отож я грав на <br>біржі, працював над цим винаходом і чекав. Півжиття просидів, тремтів од страху і чекав, поки хто-небудь заговорить зі мною. Сам я не <br>наважувався звернутися ні до кого. Того дня, коли ми з вами сиділи в парку, я знав, що ви колись завітаєте до мене, а от з вогнем чи з <br>дружбою — важко було сказати. Оцей маленький апарат був готовий уже кілька місяців тому. А сьогодні, однак, я мало не дозволив вам піти — <br>ось який я боягуз.
</p><p style="margin-bottom: 15px;">
</p><p style="margin-bottom: 15px;">— Схоже на радіоприймач "черепашку".
</p><p style="margin-bottom: 15px;">
</p><p style="margin-bottom: 15px;">— Але прилад не тільки приймає! — Він слухає! Якщо ви вкладете його в вухо, Монтег, я можу спокійно сидіти вдома, гріючи свої старі <br>кістки, і водночас слухати й вивчати світ пожежників, вишукувати його дошкульні місця, не наражаючись на небезпеку. Я — наче бджолина <br>матка, що сидить у своєму вулику. А ви робоча бджола, моє чутке вухо. Я міг би мати вуха в усіх кутках міста, серед різних людей, <br>слухати все й аналізувати. Бджоли можуть загинути, а я сидітиму у безпеці, переживаючи свій страх з максимумом комфорту й мінімумом <br>ризику. Тепер ви бачите, як я мало ризикую, якої зневаги я заслуговую!
</p><p style="margin-bottom: 15px;">
</p><p style="margin-bottom: 15px;">Монтег вклав зеленаву кульку в вухо. Старий теж вклав собі в вухо такий самий прилад і поворушив губами:
</p><p style="margin-bottom: 15px;">
</p><p style="margin-bottom: 15px;">— Монтег!
</p><p style="margin-bottom: 15px;">
</p><p style="margin-bottom: 15px;">Голос лунав десь у глибині Монтегового мозку.
</p><p style="margin-bottom: 15px;">
</p><p style="margin-bottom: 15px;">— Я чую вас! Старий засміявся.
</p><p style="margin-bottom: 15px;">
</p><p style="margin-bottom: 15px;">— Я вас теж добре чую! — Фабер говорив пошепки, але голос його чітко лунав у Монтега в голові.
</p><p style="margin-bottom: 15px;">
</p><p style="margin-bottom: 15px;">— Коли настане час, ідіть на пожежну станцію. Я буду з вами. Послухаємо вашого брандмейстера Бітті разом. Може, він один із нас. Я <br>підкажу вам, що говорити. Ми слазно його розіграємо. Скажіть, ви зневажаєте мене за цю електронну боягузливість? Я вас виганяю на <br>вулицю, в ніч, а сам залишаюся за лінією фронту; мої вуха слухатимуть вас, а за це можуть стяти голову вам.
</p><p style="margin-bottom: 15px;">
</p><p style="margin-bottom: 15px;">— Кожен робить, що може, — відповів Монтег. Він уклав Біблію в руки старого. — Ось, беріть. Я спробую віддати якусь іншу книжку замість <br>цієї. А завтра...
</p><p style="margin-bottom: 15px;">
</p><p style="margin-bottom: 15px;">— Так, завтра я зустрінуся з безробітним друкарем. Хоч це зроблю для діла...
</p><p style="margin-bottom: 15px;">
</p><p style="margin-bottom: 15px;">— На добраніч, професоре.
</p><p style="margin-bottom: 15px;">
</p><p style="margin-bottom: 15px;">— Навряд чи ця ніч буде доброю. Але я весь час буду з вами, дзижчатиму вам у вухо, наче комар, коли знадоблюсь. І все-таки доброї вам <br>ночі, Монтег, хай вам щастить.
</p><p style="margin-bottom: 15px;">
</p><p style="margin-bottom: 15px;">Двері відчинились і зачинилися. Монтег знов опинився на темній вулиці, знов сам на сам зі світом.
</p><p style="margin-bottom: 15px;">
</p><p style="margin-bottom: 15px;">Тієї ночі навіть небо ніби готувалося до війни. По ньому мчали хмари, а між ними, наче ворожі дозорці, плавали міріади зірок; небо, *PADE_END*<br>здавалося, ось-ось упаде на місто й перетворить його на хмару білого пороху; в червоній заграві сходив місяць.
</p><p style="margin-bottom: 15px;">
</p><p style="margin-bottom: 15px;">Ось якою була та ніч.
</p><p style="margin-bottom: 15px;">
</p><p style="margin-bottom: 15px;">Монтег ішов од станції метро; в кишені лежали гроші (він уже відвідав банк, який працював цілодобово — його обслуговували роботи); він <br>ішов і слухав "черепашку", що гомоніла в вусі: "Мобілізовано мільйон чоловіків. Якщо почнеться війна, швидка перемога гарантована..." <br>Раптом наринула музика і заглушила голос диктора.
</p><p style="margin-bottom: 15px;">
</p><p style="margin-bottom: 15px;">"Мобілізовано десять мільйонів, — шепотів голос Фабера в другому вусі, — але кажуть, що один. Так спокійніше".
</p><p style="margin-bottom: 15px;">
</p><p style="margin-bottom: 15px;">— Фабер! "Так".
</p><p style="margin-bottom: 15px;">
</p><p style="margin-bottom: 15px;">— Я не думаю. Я просто виконую, що мені наказано, як це робив завжди. Ви сказали дістати гроші — і я дістав. Але сам я не подумав про <br>це. Коли ж я почну діяти самостійно?
</p><p style="margin-bottom: 15px;">
</p><p style="margin-bottom: 15px;">"Ви вже почали, коли це сказали. Але попервах вам доведеться покладатися на мене".
</p><p style="margin-bottom: 15px;">
</p><p style="margin-bottom: 15px;">— На тих я теж покладався.
</p><p style="margin-bottom: 15px;">
</p><p style="margin-bottom: 15px;">"Так, і бачите, до чого це призвело. Якийсь час ви блукатимете навмання. Але ось вам моя рука".
</p><p style="margin-bottom: 15px;">
</p><p style="margin-bottom: 15px;">— Я не хочу переходити на чийсь бік, аби робити тільки те, що мені скажуть. Навіщо тоді переходити?
</p><p style="margin-bottom: 15px;">
</p><p style="margin-bottom: 15px;">"Ви вже порозумнішали, Монтег".
</p><p style="margin-bottom: 15px;">
</p><p style="margin-bottom: 15px;">Монтег відчув під ногами знайомий тротуар — ноги самі собою несли його додому.
</p><p style="margin-bottom: 15px;">
</p><p style="margin-bottom: 15px;">"Хочете, я вам почитаю? Спробую читати так, щоб ви все запам'ятали. Я сплю лише п'ять годин на добу. Вільного часу досить. Коли хочете, <br>я читатиму вам щовечора, на сон. Кажуть, мозок сплячої людини все запам'ятовує, якщо тихенько нашіптувати на вухо".
</p><p style="margin-bottom: 15px;">
</p><p style="margin-bottom: 15px;">— Так, хочу.
</p><p style="margin-bottom: 15px;">
</p><p style="margin-bottom: 15px;">"Тоді слухайте". — Далеко, на іншому кінці нічного міста, зашурхотіли сторінки. — "Книга Нова".
</p><p style="margin-bottom: 15px;">
</p><p style="margin-bottom: 15px;">Зійшов місяць. Монтег ішов, безгучно ворушачи губами.
</p><p style="margin-bottom: 15px;">
</p><p style="margin-bottom: 15px;">О дев'ятій годині, коли він вечеряв, гучномовець біля вхідних дверей сповістив, що прийшли гості, і Мілдред кинулася в передпокій так <br>квапливо, наче людина, що втікає від виверження вулкану.
</p><p style="margin-bottom: 15px;">
</p><p style="margin-bottom: 15px;">Ввійшли місіс Фелпс і місіс Бауелс; тримаючи в руках пляшки мартіні, вони щезли в вітальні, наче у вогняному кратері. Монтег перестав <br>їсти. Ці жінки були схожі на страховинні скляні люстри, які дзвенять тисячами підвісок. Навіть крізь стіни сяяли безглузді посмішки дам <br>і долинали їхні верескливі голоси.
</p><p style="margin-bottom: 15px;">
</p><p style="margin-bottom: 15px;">Ще жуючи, Монтег зупинився в дверях вітальні:
</p><p style="margin-bottom: 15px;">
</p><p style="margin-bottom: 15px;">— У вас чудовий вигляд!
</p><p style="margin-bottom: 15px;">
</p><p style="margin-bottom: 15px;">— Чудовий!!
</p><p style="margin-bottom: 15px;">
</p><p style="margin-bottom: 15px;">— У тебе прекрасний вигляд, Міллі!
*PADE_END*</p><p style="margin-bottom: 15px;">
</p><p style="margin-bottom: 15px;">— Прекрасний!
</p><p style="margin-bottom: 15px;">
</p><p style="margin-bottom: 15px;">— У всіх вигляд прегарний!
</p><p style="margin-bottom: 15px;">
</p><p style="margin-bottom: 15px;">— Прегарний! Монтег дивився на них.
</p><p style="margin-bottom: 15px;">
</p><p style="margin-bottom: 15px;">"Спокійно, Монтег", — шепотів йому у вухо Фабер.
</p><p style="margin-bottom: 15px;">
</p><p style="margin-bottom: 15px;">— Шкода, що я тут затримався, — майже нечутно сказав Моитег. — Слід було б їхати до вас із грішми.
</p><p style="margin-bottom: 15px;">
</p><p style="margin-bottom: 15px;">"Ще є час завтра. Обережніше, Монтег!" — Чудове ревю, чи не так?
</p><p style="margin-bottom: 15px;">
</p><p style="margin-bottom: 15px;">— Чудове!
</p><p style="margin-bottom: 15px;">
</p><p style="margin-bottom: 15px;">На одній телевізорній стіні якась жінка, усміхаючись, пила апельсиновий сік. "Як це їй вдається?" — подумав Монтег, відчуваючи до неї <br>ненависть. На інших стінах видно було в рентгенівських променях, як освіжаючий напій рухається по стравоходу тієї жінки до шлунка, що <br>аж тремтів од захвату. Раптом вітальня ринула до хмар на ракеті; потім пірнула в каламутні зеленаві води моря, де сині риби поїдали <br>червоних і жовтих риб. А за хвилину троє білих мультиплікаційних клоунів уже відрубували один одному руки й ноги під вибухи сміху, що <br>безперестанно напливали й відпливали. Через дві хвилини вітальня перенеслася за місто, де по треку з шаленою швидкістю ганяли <br>автомобілі, зіштовхувались і збивали один одного. Монтег бачив, як у повітря злетіли кілька людських тіл.
</p><p style="margin-bottom: 15px;">
</p><p style="margin-bottom: 15px;">— Міллі, ти бачила?
</p><p style="margin-bottom: 15px;">
</p><p style="margin-bottom: 15px;">— Бачила, бачила!
</p><p style="margin-bottom: 15px;">
</p><p style="margin-bottom: 15px;">Монтег просунув руку в стіну й натис на центральний вимикач. Зображення на стінах згасли, ніби з величезного скляного акваріума, в <br>якому борсалися пошалілі риби, хтось випустив воду.
</p><p style="margin-bottom: 15px;">
</p><p style="margin-bottom: 15px;">Всі три жінки повернулися до Монтега з неприхованим роздратуванням і неприязню.
</p><p style="margin-bottom: 15px;">
</p><p style="margin-bottom: 15px;">— Як ви думаєте, коли почнеться війна? — запитав він. — Я бачу, ви сьогодні без чоловіків.
</p><p style="margin-bottom: 15px;">
</p><p style="margin-bottom: 15px;">— О, вони то приходять, то йдуть, спокою собі не мають. Піта вчора призвали. Повернеться наступного тижня. Так йому сказали. Коротка <br>війна. Сказали, через дві доби всі повернуться до своїх домівок. Так сказали в армії. Коротка війна. Піта призвали вчора і сказали, що <br>через тиждень він буде вдома. Коротка...
</p><p style="margin-bottom: 15px;">
</p><p style="margin-bottom: 15px;">Три жінки неспокійно совалися на стільцях, нервово поглядаючи на порожні брудно-сірі стіни.
</p><p style="margin-bottom: 15px;">
</p><p style="margin-bottom: 15px;">— А я й не турбуюся, — сказала місіс Фелпс. — Хай собі Піт турбується, — хихикнула вона. — Хай Піт турбується. Тільки не я. Я не <br>турбуюсь.
</p><p style="margin-bottom: 15px;">
</p><p style="margin-bottom: 15px;">— Так, — сказала Міллі. — Хай собі Піт турбується.
</p><p style="margin-bottom: 15px;">
</p><p style="margin-bottom: 15px;">— Вбивають завжди чужих чоловіків. Так кажуть.
</p><p style="margin-bottom: 15px;">
</p><p style="margin-bottom: 15px;">— Еге ж, я теж чула таке. Не знаю жодного чоловіка, що загинув би на війні. Стрибають з високих будинків — це буває, як ото зробив <br>Глоріїн чоловік минулого тижня. Але щоб загинути на війні? Такого не буває.
</p><p style="margin-bottom: 15px;">
</p><p style="margin-bottom: 15px;">— Атож, не буває, — погодилася місіс Фелпс. — Принаймні ми з Пітом завжди казали: ніяких сліз, нічого такого. Піт — мій третій чоловік, *PADE_END*<br>а я в нього третя дружина, і ми обоє незалежні. Треба бути незалежними, так ми завжди вважали. Піт сказав, якщо його вб'ють, то щоб я <br>не плакала, а знову вийшла заміж і не думала про нього.
</p><p style="margin-bottom: 15px;">
</p><p style="margin-bottom: 15px;">— Це, до речі, нагадує мені п'ятихвилинний роман Клари Доун, який вчора показували на стінах, бачили? Ну як же, це про ту жінку, що...
</p><p style="margin-bottom: 15px;">
</p><p style="margin-bottom: 15px;">Монтег нічого не сказав, лише стояв, розглядаючи обличчя жінок, як колись, ще в дитинстві, розглядав лики святих у якійсь церкві чужого <br>віросповідання, куди він випадково забрів. Емальовані зображення тих істот нічого йому не говорили, хоч він і довго простояв у церкві, <br>промовляючи до них, намагаючись зрозуміти, що це за релігія, перейнятися нею, вдихаючи запахи ладану, якогось особливого пилу, щоб <br>зворушитися, збагнути значення тих чоловіків і жінок з порцеляновими очима і червоними, наче рубін, вустами. Але дарма! Так, ніби він <br>зайшов у крамницю, де продавали за іншу валюту, і він нічого не міг купити за свої гроші; він залишився незворушним, навіть коли <br>помацав святих — просто дерево, гіпс, глина. Отак і тепер він відчував себе у своїй власній вітальні, дивлячись на жінок, що неспокійно <br>совалися в кріслах, курили сигарети, випускаючи хмари диму, поправляли своє фарбоване в сонячний колір волосся і вивчали свої яскраві, <br>як вогонь, нігті, що ніби загорілися від його погляду. їхні обличчя були тужливі— тиша пригнічувала жінок. Коли Монтег, нарешті, <br>проковтнув недоїдений шматок, жінки нахилилися вперед, дослухаючись до його гарячкового подиху. Три порожні стіни вітальні тепер були <br>схожі на бліді чола велетнів, які спали без сновидінь. Монтегові здавалося, що, коли торкнутися пальцями тих лобів, на пучках <br>залишиться солоний піт. І чим далі, тим рясніше виступав той піт, напруженішою ставала тиша, нервовішим дрож, що стрясав повітря й тіла <br>жінок, які згоряли від нетерплячки. Здавалося, ще хвилина — і вони, засичавши, вибухнуть. Монтег облизнув губи.
</p><p style="margin-bottom: 15px;">
</p><p style="margin-bottom: 15px;">— Давайте поговоримо.
</p><p style="margin-bottom: 15px;">
</p><p style="margin-bottom: 15px;">Жінки, здригнувшись, втупилися в нього.
</p><p style="margin-bottom: 15px;">
</p><p style="margin-bottom: 15px;">— Як ваші діточки, пані Фелпс? — запитав Монтег.
</p><p style="margin-bottom: 15px;">
</p><p style="margin-bottom: 15px;">— Ви ж знаєте, що в мене немає дітей! Та й хто, бувши при своєму розумі, захоче мати дітей? — вигукнула місіс Фелпс, не можучи збагнути, <br>чому цей чоловік так її дратує.
</p><p style="margin-bottom: 15px;">
</p><p style="margin-bottom: 15px;">— Ні, я з вами не згодна, — втрутилася місіс Бауелс. — У мене двоє дітей. Звісно, мені обидва рази робили кесарів розтин. Хіба варто <br>терпіти пологові муки через якусь там дитину? Однак люди мусять розмножуватися. Крім того, діти іноді бувають схожі на батьків, а це <br>дуже кумедно. Отож два кесареві розтини — і ніяких проблем. Так, сер. Мій лікар казав — кесарів розтин можна не робити, у вас нормальна <br>будова, але я наполягла.
</p><p style="margin-bottom: 15px;">
</p><p style="margin-bottom: 15px;">— І все-таки діти — страшенна морока. Як ви тільки наважилися? — мовила місіс Фелпс.
</p><p style="margin-bottom: 15px;">
</p><p style="margin-bottom: 15px;">— Дев'ять днів з десяти діти в школі. Зі мною вони лише тричі на місяць, коли приходять додому. Та й це не так уже страшно. Я їх <br>заганяю до "вітальні", вмикаю стіни — і все. Як при пранні білизни — ви вкладаєте білизну в машину й закриваєте кришку. — Місіс Бауелс <br>хихикнула. — їм і на думку не спадає поцілувати мене, скорше дадуть мені стусана! Ну і я, хвалити бога, ще можу їм відповісти тим самим!
</p><p style="margin-bottom: 15px;">
</p><p style="margin-bottom: 15px;">Жінка зайшлася реготом.
</p><p style="margin-bottom: 15px;">
</p><p style="margin-bottom: 15px;">Мілдред трохи посиділа мовчки, а тоді, завваживши, що Монтег не збирається йти, ляснула в долоні:
</p><p style="margin-bottom: 15px;">
</p><p style="margin-bottom: 15px;">— Давайте, щоб потішити Гая, поговоримо про політику!
</p><p style="margin-bottom: 15px;">
</p><p style="margin-bottom: 15px;">— Чудово, — сказала місіс Бауелс. — На минулих виборах я голосувала, як і всі. За Нобла, звісно. Це найчарівніший чоловік з усіх <br>президентів!
</p><p style="margin-bottom: 15px;">
</p><p style="margin-bottom: 15px;">— Авжеж. А той, що його висунули проти...
</p><p style="margin-bottom: 15px;">
</p><p style="margin-bottom: 15px;">— їв слід Ноблові ступити не вартий, чи не так? Маленький, миршавий, погано поголений і зачесаний хтозна-як!
*PADE_END*</p><p style="margin-bottom: 15px;">
</p><p style="margin-bottom: 15px;">— І хто це з опозиції надумав його висунути? Хіба можна висувати такого недомірка проти високого чоловіка? А він ще й мимрив. Я майже <br>нічого не розчула з того, що він говорив. А що розчула, того не зрозуміла.
</p><p style="margin-bottom: 15px;">
</p><p style="margin-bottom: 15px;">— До того ж він товстун і навіть не намагається замаскувати це одягом. То й не дивно, що більшість проголосували за Вінстона Нобла. <br>Навіть їхні імена зіграли тут роль. Порівняйте: Вінстон Нобл і Гюберт Хоуг — хіба відповідь не ясна?
</p><p style="margin-bottom: 15px;">
</p><p style="margin-bottom: 15px;">— А, хай йому грець!! Що ви знаєте про Нобла чи про Хоуга?
</p><p style="margin-bottom: 15px;">
</p><p style="margin-bottom: 15px;">— Ну як же, ми ж їх обох бачили на стінах оцієї вітальні всього півроку тому. Один весь час длубався в носі, просто жах, дивитися гидко.
</p><p style="margin-bottom: 15px;">
</p><p style="margin-bottom: 15px;">— Гаразд, містере Монтег, невже ви хочете, щоб ми голосували за таких чоловіків? — запитала місіс Фелпс.
</p><p style="margin-bottom: 15px;">
</p><p style="margin-bottom: 15px;">Мілдред сяйнула усмішкою:
</p><p style="margin-bottom: 15px;">
</p><p style="margin-bottom: 15px;">— Гаю, будь ласка, відійди від дверей і не дратуй нас!
</p><p style="margin-bottom: 15px;">
</p><p style="margin-bottom: 15px;">Але Монтега вже не було; за хвилину він повернувся з книжкою в руках.
</p><p style="margin-bottom: 15px;">
</p><p style="margin-bottom: 15px;">— Гаю!
</p><p style="margin-bottom: 15px;">
</p><p style="margin-bottom: 15px;">— До дідька все! До дідька! До дідька!
</p><p style="margin-bottom: 15px;">
</p><p style="margin-bottom: 15px;">— Що це? Невже книжка? А я вважала, що нині фахівців навчають за допомогою учбових фільмів. — Місіс Фелпс закліпала очима. — Ви читаєте <br>теорію пожежної справи?
</p><p style="margin-bottom: 15px;">
</p><p style="margin-bottom: 15px;">— Яка там у біса теорія? — крикнув Монтег. — Це поезія.
</p><p style="margin-bottom: 15px;">
</p><p style="margin-bottom: 15px;">"Монтег!"
</p><p style="margin-bottom: 15px;">
</p><p style="margin-bottom: 15px;">Це був шепіт Фабера.
</p><p style="margin-bottom: 15px;">
</p><p style="margin-bottom: 15px;">— Дайте мені спокій! — Монтег відчував, що його наче засмоктує якийсь шалений, ревучий вир.
</p><p style="margin-bottom: 15px;">
</p><p style="margin-bottom: 15px;">"Монтег, тримайте себе в руках, схаменіться..."
</p><p style="margin-bottom: 15px;">
</p><p style="margin-bottom: 15px;">— Ви чули їх? Чули, що ці чудовиська белькочуть про інших чудовиськ. Боже, що вони тільки кажуть про людей, про своїх власних дітей і <br>самих себе! Що кажуть про своїх чоловіків і про війну, хай їм чорт! Я слухав і не вірив власним вухам!
</p><p style="margin-bottom: 15px;">
</p><p style="margin-bottom: 15px;">— Дозвольте, я й словом не обмовилася про війну! — обурилася місіс Фелпс.
</p><p style="margin-bottom: 15px;">
</p><p style="margin-bottom: 15px;">— Вірші! Терпіти їх не можу, — докинула місіс Бауелс.
</p><p style="margin-bottom: 15px;">
</p><p style="margin-bottom: 15px;">— А ви коли-небудь читали їх?
</p><p style="margin-bottom: 15px;">
</p><p style="margin-bottom: 15px;">"Монтег! — голос Фабера буравом загвинчувався в вухо Монтега. — Ви занапастите всю справу! Божевільний! Замовкніть!"
</p><p style="margin-bottom: 15px;">
</p><p style="margin-bottom: 15px;">Жінки підхопилися зі своїх стільців.
</p><p style="margin-bottom: 15px;">
</p><p style="margin-bottom: 15px;">— Сядьте! Вони скорилися.
*PADE_END*</p><p style="margin-bottom: 15px;">
</p><p style="margin-bottom: 15px;">— Я йду додому, — тремтливим голосом промовила місіс Бауелс.
</p><p style="margin-bottom: 15px;">
</p><p style="margin-bottom: 15px;">"Монтег, Монтег, ради бога, прошу вас... Що ви затіяли?" — благав Фабер.
</p><p style="margin-bottom: 15px;">
</p><p style="margin-bottom: 15px;">— Чом би вам не почитати якогось вірша з цієї книжки? — Місіс Фелпс кивнула головою на томик. — Мабуть, цікаво!
</p><p style="margin-bottom: 15px;">
</p><p style="margin-bottom: 15px;">— Але ж це заборонено! — заволала місіс Бауелс — Цього не можна робити!
</p><p style="margin-bottom: 15px;">
</p><p style="margin-bottom: 15px;">— А ви гляньте на містера Монтега — йому кортить почитати, я ж бачу. І якщо ми слухатимемо уважно, пан Монтег буде щасливий і тоді, <br>певне, ми зможемо піти або зайнятися чимось іншим. — Місіс Фелпс нервово подивилася на мертві стіни навколо них.
</p><p style="margin-bottom: 15px;">
</p><p style="margin-bottom: 15px;">"Монтег, якщо ви це зробите, я роз'єднаюсь, я покину вас, — дзижчала бджола в його вусі. — Що це вам дасть, чого ви досягнете?"
</p><p style="margin-bottom: 15px;">
</p><p style="margin-bottom: 15px;">— Налякаю їх до смерті, ось що, так налякаю, що світу білого не побачать!
</p><p style="margin-bottom: 15px;">
</p><p style="margin-bottom: 15px;">Мілдред озирнулася.
</p><p style="margin-bottom: 15px;">
</p><p style="margin-bottom: 15px;">— З ким це ти розмовляєш, Гаю? : В мозок йому впилася срібна голка.
</p><p style="margin-bottom: 15px;">
</p><p style="margin-bottom: 15px;">"Монтег, слухайте, є лише один вихід! Удайте, що пожартували, прикиньтеся, що вам весело, що ви не розлючені! Далі підійдіть до <br>сміттєспалювача й киньте в нього книжку".
</p><p style="margin-bottom: 15px;">
</p><p style="margin-bottom: 15px;">Але Мілдред випередила його, сказавши тремтливим голосом:
</p><p style="margin-bottom: 15px;">
</p><p style="margin-bottom: 15px;">— Любі мої, кожному пожежникові раз на рік дозволяють принести додому книжку, щоб показати своїй родині, якими дурницями колись <br>захоплювалися люди, як книжки їх нервували, зводили їх з розуму. От і Гай вирішив потішити нас і почитати який-небудь віршик, аби ми <br>зрозуміли, що то за нісенітниці й дарма не сушили собі свої бідненькі голівки, чи не так, любий?
</p><p style="margin-bottom: 15px;">
</p><p style="margin-bottom: 15px;">Монтег стиснув книжку в руках.
</p><p style="margin-bottom: 15px;">
</p><p style="margin-bottom: 15px;">"Скажіть "так", — наказав Фабер.
</p><p style="margin-bottom: 15px;">
</p><p style="margin-bottom: 15px;">Губи Монтега слухняно повторили за Фабером:
</p><p style="margin-bottom: 15px;">
</p><p style="margin-bottom: 15px;">— Так.
</p><p style="margin-bottom: 15px;">
</p><p style="margin-bottom: 15px;">Мілдред, сміючись, вихопила в нього книжку.
</p><p style="margin-bottom: 15px;">
</p><p style="margin-bottom: 15px;">— Ось, прочитай цього вірша. А втім, ні, ліпше оцей віршик, такий смішний, ти його вже читав сьогодні. Ручаюся, ви нічого не зрозумієте. <br>Якесь нагромадження слів — тра-та-та-та-та. Ну, давай, Гаю, ось на цій сторінці, любий!
</p><p style="margin-bottom: 15px;">
</p><p style="margin-bottom: 15px;">Він подивився на відкриту сторінку. Знову забриніла бджола в вусі: "Читайте", — Як називається вірш, любий?
</p><p style="margin-bottom: 15px;">
</p><p style="margin-bottom: 15px;">— "Берег Дувра".
</p><p style="margin-bottom: 15px;">
</p><p style="margin-bottom: 15px;">Язик у Монтега прилип до піднебіння.
</p><p style="margin-bottom: 15px;">
</p><p style="margin-bottom: 15px;">— А тепер читай — виразно і не поспішаючи.
</p><p style="margin-bottom: 15px;">
*PADE_END*</p><p style="margin-bottom: 15px;">В кімнаті стало гаряче; Монтега кидало то в жар, то в холод; вони наче опинилися посеред спекотної пустелі — три жінки сиділи на <br>стільцях, а він стояв перед ними, похитуючись, чекаючи, поки місіс Фелпс перестане обсмикувати свою сукню, а місіс Бауелс забере руки <br>від зачіски. Нарешті він почав читати — тихо, затинаючись, а тоді з кожним рядком усе голосніше і впевненіше. Голос його линув над <br>пустелею, злітав у біле небо, кружляв у розпеченій порожнечі над трьома жінками:
</p><p style="margin-bottom: 15px;">
</p><p style="margin-bottom: 15px;">— Довіри океан
</p><p style="margin-bottom: 15px;">
</p><p style="margin-bottom: 15px;">Колись безмежний був і землю звідусіль
</p><p style="margin-bottom: 15px;">
</p><p style="margin-bottom: 15px;">Він обіймав, як пас барвистий, залюбки.
</p><p style="margin-bottom: 15px;">
</p><p style="margin-bottom: 15px;">Але тепер мені
</p><p style="margin-bottom: 15px;">
</p><p style="margin-bottom: 15px;">Чутні лише плачі й протяглий стогін хвиль,
</p><p style="margin-bottom: 15px;">
</p><p style="margin-bottom: 15px;">Що ринуть крізь туман
</p><p style="margin-bottom: 15px;">
</p><p style="margin-bottom: 15px;">Під вітру свист назад, назад, сумні,
</p><p style="margin-bottom: 15px;">
</p><p style="margin-bottom: 15px;">Розбившись об життєві стрімчаки.
</p><p style="margin-bottom: 15px;">
</p><p style="margin-bottom: 15px;">Стільці рипіли. Монтег читав далі:
</p><p style="margin-bottom: 15px;">
</p><p style="margin-bottom: 15px;">— Прошу, любове, я
</p><p style="margin-bottom: 15px;">
</p><p style="margin-bottom: 15px;">Нам вірність зберегти. Бо цей примарний світ,
</p><p style="margin-bottom: 15px;">
</p><p style="margin-bottom: 15px;">Що, як здається нам, цвіте, мов первоцвіт,
</p><p style="margin-bottom: 15px;">
</p><p style="margin-bottom: 15px;">Прекрасний і новий, веселками сія —
</p><p style="margin-bottom: 15px;">
</p><p style="margin-bottom: 15px;">Насправді це сумна, печальна круговерть,
</p><p style="margin-bottom: 15px;">
</p><p style="margin-bottom: 15px;">Нема любові в ній, ні втіх, ні співчуття;
</p><p style="margin-bottom: 15px;">
</p><p style="margin-bottom: 15px;">Він — темне поле битв, поразок сум'яття,
</p><p style="margin-bottom: 15px;">
</p><p style="margin-bottom: 15px;">Це бродять втікачі, що пережили смерть,
</p><p style="margin-bottom: 15px;">
</p><p style="margin-bottom: 15px;">Де ми — як решта військ, в бою розбитих геть.[3]
</p><p style="margin-bottom: 15px;">
</p><p style="margin-bottom: 15px;">Місіс Фелпс ридала.
</p><p style="margin-bottom: 15px;">
</p><p style="margin-bottom: 15px;">її приятельки дивилися на її сльози, на спотворене гримасою обличчя. Вони сиділи, не насмілюючись доторкнутися до неї, вражені таким <br>незвичайним проявом почуттів. Місіс Фелпс ридала нестямно. Монтег сам був зворушений і приголомшений.
</p><p style="margin-bottom: 15px;">
</p><p style="margin-bottom: 15px;">— Тихше, тихше, Кларо, — обізвалася Мілдред, — заспокойся, все гаразд, Кларо! Перестань! Кларо, що з тобою?
</p><p style="margin-bottom: 15px;">
</p><p style="margin-bottom: 15px;">— Я... я... — схлипнула та, — не знаю...
</p><p style="margin-bottom: 15px;">
*PADE_END*</p><p style="margin-bottom: 15px;">Місіс Бауелс підвелась і грізно подивилась на Монтега.
</p><p style="margin-bottom: 15px;">
</p><p style="margin-bottom: 15px;">— Бачите? Я ж знала наперед, що так буде! І вийшло на моє! Я завжди казала, що поезія — це сльози, поезія — це самогубства, істерики, <br>погане самопочуття; поезія — це хвороба. Ви злий, містере Монтег, злий, злий!
</p><p style="margin-bottom: 15px;">
</p><p style="margin-bottom: 15px;">"Ну, а тепер..." — прошепотів Фабер.
</p><p style="margin-bottom: 15px;">
</p><p style="margin-bottom: 15px;">Монтег слухняно повернувся, підійшов до каміна і просунув книжку крізь мідну решітку назустріч нетерплячому ВОГНЮ.
</p><p style="margin-bottom: 15px;">
</p><p style="margin-bottom: 15px;">— Дурні слова, дурні слова, дурні слова, вони тільки ранять душу, — вела далі місіс Бауелс. — Чому люди прагнуть завдавати біль одне <br>одному? Хіба й без того мало болю в світі? Таж ні, ще треба мучити людей такими нісенітницями!
</p><p style="margin-bottom: 15px;">
</p><p style="margin-bottom: 15px;">— Кларо, заспокойся, Кларо! — благала Мілдред, смикаючи місіс Фелпс за руку. — Перестань! Ми зараз ввімкнемо "родичів", заспокойся. <br>Візьми себе в руки! Ми сміятимемось і розважатимемось, нам буде добре! Та перестань же плакати, ми зараз влаштуємо бенкет.
</p><p style="margin-bottom: 15px;">
</p><p style="margin-bottom: 15px;">— Ні, — відказала місіс Бауелс. — Я йду додому. Захочете відвідати мене й моїх "родичів" — ласкаво прошу. Але в цьому домі, в цього <br>божевільного пожежника ноги моєї більше не буде!
</p><p style="margin-bottom: 15px;">
</p><p style="margin-bottom: 15px;">— Ідіть геть! — спокійно сказав Монтег, дивлячись їй просто в вічі. — Ідіть додому й подумайте про свого першого чоловіка, якого ви <br>покинули, про другого чоловіка, який розбився в реактивному автомобілі, про третього чоловіка, який теж незабаром розтрощить собі <br>голову! Йдіть і подумайте про десятки зроблених вами абортів, про ваші кляті кесареві розтини, про ваших дітей, які вас глибоко <br>ненавидять! Ідіть і подумайте, як це трапилось і чи ви намагалися зробити що-небудь, аби цього не було! Йдіть додому, йдіть! — Він уже <br>кричав. — Ідіть, поки я вас не вдарив і не викинув геть!
</p><p style="margin-bottom: 15px;">
</p><p style="margin-bottom: 15px;">Двері грюкнули — гості пішли. Монтег самотньо стояв у холодній тиші вітальні, де стіни нагадували брудний сніг.
</p><p style="margin-bottom: 15px;">
</p><p style="margin-bottom: 15px;">У ванній кімнаті хлюпотіла вода. Він чув, як Мілдред торохтіла пляшечками з ліками, витрушуючи на долоню снодійні таблетки.
</p><p style="margin-bottom: 15px;">
</p><p style="margin-bottom: 15px;">"Який ви дурень, Монтег, який ви несосвітенний дурень!.."
</p><p style="margin-bottom: 15px;">
</p><p style="margin-bottom: 15px;">— Замовкніть! — Монтег висмикнув з вуха зеленаву кульку й кинув її в кишеню.
</p><p style="margin-bottom: 15px;">
</p><p style="margin-bottom: 15px;">Монтег обшукав весь будинок і знайшов нарешті книжки за холодильником, куди їх засунула Мілдред. Кількох книжок бракувало, і Монтег <br>збагнув, що Мілдред сама вже почала потроху викидати вибухівку зі свого дому. Але гнів його вже пересівся, нагадували про себе лише <br>втома й подив: навіщо він усе це зробив?
</p><p style="margin-bottom: 15px;">
</p><p style="margin-bottom: 15px;">Він виніс книжки на подвір'я і сховав у кущах біля паркану. Тільки на одну ніч, подумав, якщо Мілдред знов надумає їх палити.
</p><p style="margin-bottom: 15px;">
</p><p style="margin-bottom: 15px;">Повернувшись назад, він пройшов через порожні кімнати й зупинився біля дверей темної спальні.
</p><p style="margin-bottom: 15px;">
</p><p style="margin-bottom: 15px;">— Мілдред! — покликав.
</p><p style="margin-bottom: 15px;">
</p><p style="margin-bottom: 15px;">Ніхто не відповів.
</p><p style="margin-bottom: 15px;">
</p><p style="margin-bottom: 15px;">Монтег вийшов надвір, перетнув лужок і, намагаючись не помічати, яким темним і покинутим був тепер дім Кларіс Маклелен, рушив до <br>станції метро.
</p><p style="margin-bottom: 15px;">
</p><p style="margin-bottom: 15px;">Ідучи на роботу, він, опинившись наодинці зі своєю страшною помилкою, почував себе так жахливо, що йому нестерпно захотілося почути в <br>нічній тиші слабкий, але сповнений дивовижного душевного тепла й сердечності Фаберів голос. Лише кілька годин минуло після розмови з <br>Фабером, а здавалось, ніби він знав цього чоловіка все життя. Монтег відчував, що тепер у ньому живуть дві людини. Перша — він сам, *PADE_END*<br>Монтег, який нічого не знав, навіть не розумів усієї глибини свого неуцтва, хіба що здогадувався про це. Друга — цей старий, що <br>розмовляв з ним, розмовляв весь час, поки пневматичний поїзд мчав його з одного кінця міста в інший. І протягом наступних днів, і <br>протягом наступних безмісячних і осяяних яскравим світлом місяця ночей старий розмовлятиме з ним, ронитиме в його душу краплю за <br>краплею, камінь за каменем, іскру за іскрою. І душа його нарешті переплавиться, і він перестане бути просто Монтегом, — так казав йому <br>старий, запевняв, обіцяв. Він стане Монтегом і Фабером, вогнем і водою, а згодом, коли все перемішається, перекипить і заспокоїться, — <br>не буде ні вогню, ні води, а буде вино. З двох окремих, протилежних речовин створюється нова, третя! І настане день, коли він, <br>оглянувшись назад, зрозуміє, яким був дурнем. Навіть зараз він уже відчував, що цей довгий шлях почався, що він прощається зі своїм <br>колишнім "я" і йде від нього.
</p><p style="margin-bottom: 15px;">
</p><p style="margin-bottom: 15px;">Приємно було слухати гудіння джмеля, сонне комарине дзижчання, тонке філігранне бриніння старечого голосу! Спочатку він сварив Монтега, <br>потім розраджував цієї глупої ночі, коли Монтег, вийшовши з душного тунелю метро, знову опинився в світі пожежників.
</p><p style="margin-bottom: 15px;">
</p><p style="margin-bottom: 15px;">— Будьте поблажливі, Монтег, будьте поблажливі. Не беріть їх на кпини, не прискіпуйтесь, — адже донедавна й ви були таким самим. Вони ж <br>бо певні, що так буде завжди. Але так не буде. Вони не знають, що їхнє життя — це велетенський метеор, який, згоряючи, мчить у космосі. <br>Гарне видовище, однак він неодмінно має упасти. А вони, як і ви донедавна, не бачать нічого, крім цього красивого полум'я. Зрозумійте <br>мене правильно: переляканий дід, що ховається вдома, гріючи свої старі кістки, не має права критикувати. І все-таки я скажу: ви мало не <br>погубили все у самісінькому зародку. Будьте обережні! Пам'ятайте, я завжди з вами. Я розумію, як у вас це трапилось. Мушу сказати, ваш <br>сліпий гнів підбадьорив мене. Боже, я відчув себе таким молодим! Але тепер — тепер я хочу, щоб ви відчули себе старим, щоб у вас <br>сьогодні влилося трохи моєї легкодухості. Протягом кількох наступних годин, які ви пробудете з Бітті, ходіть круг нього навшпиньки, <br>дайте мені послухати його, дайте мені змогу оцінити становище. Вижити — ось наша мета. Забудьте про цих бідолашних жінок..."
</p><p style="margin-bottom: 15px;">
</p><p style="margin-bottom: 15px;">— Я їх так засмутив, як вони, певне, ні разу не засмучувалися за своє життя, — сказав Монтег. — Я сам був приголомшений, побачивши <br>сльози місіс Фелпс. Може, їхня правда, може, краще сприймати речі такими, як вони є, ні на що не зважати й веселитися. Не знаю. Я <br>відчуваю себе винним.
</p><p style="margin-bottom: 15px;">
</p><p style="margin-bottom: 15px;">— Не треба! Якби не було війни, якби на землі був мир, я сказав би: добре, розважайтесь! Але, Монтег, ви не маєте права залишатися <br>просто пожежником, як досі! Не все гаразд у цьому світі.
</p><p style="margin-bottom: 15px;">
</p><p style="margin-bottom: 15px;">Монтегове чоло' вкрилося потом.
</p><p style="margin-bottom: 15px;">
</p><p style="margin-bottom: 15px;">— Монтег, ви чуєте мене?
</p><p style="margin-bottom: 15px;">
</p><p style="margin-bottom: 15px;">— Ноги... — пробурмотів Монтег. — Не можу ними поворушити. Дивне відчуття, хай йому грець! Мої ноги не рухаються!
</p><p style="margin-bottom: 15px;">
</p><p style="margin-bottom: 15px;">— Слухайте, Монтег. Не хвилюйтеся, — лагідно заспокоював його старий. — Я розумію, розумію. Ви боїтеся знову наробити помилок. Не <br>бійтеся. Помилки іноді корисні. О, замолоду я тицяв своє неуцтво просто в обличчя людям! І мене за це били. Десь років під сорок я вже <br>вигострив зброю моїх знань. А якщо ви приховуватимете своє неуцтво, вас не битимуть і ви не порозумнішаєте. Ну а тепер Ідіть уперед, до <br>пожежної станції! Я з вами. Ми тепер близнюки, ми тепер не самотні, не сидимо кожен у своїй вітальні, відгороджені стіною. Якщо вам <br>потрібна буде поміч, коли Бітті натисне на вас, я поруч із вами, у вашій барабанній перетинці, слухатиму і все завважуватиму! Монтег <br>відчув, що його ноги знову можуть рухатись.
</p><p style="margin-bottom: 15px;">
</p><p style="margin-bottom: 15px;">— Мій друже, — промовив він, — не залишайте мене.
</p><p style="margin-bottom: 15px;">
</p><p style="margin-bottom: 15px;">Механічного пса в буді не було. Білу тиньковану будівлю пожежної станції оповивала тиша, а жовтогаряча "саламандра" дрімала з гасом у <br>череві і вогнеметами на боках. Монтег пройшов крізь цю тишу і, вхопившись за мідну жердину, ковзнув угору, в темряву, не зводячи очей з <br>порожньої буди. Серце його то завмирало, то починало шалено калатати. Фабер на якийсь час затих у вусі, немов сірий нічний метелик.
</p><p style="margin-bottom: 15px;">
</p><p style="margin-bottom: 15px;">Бітті стояв спиною до люку, наче нічого не чекав.
</p><p style="margin-bottom: 15px;">
</p><p style="margin-bottom: 15px;">— Ось, — звернувся він до пожежників, що грали в карти, — іде вельми цікавий звір: він на всіх мовах світу називається дурнем.
*PADE_END*</p><p style="margin-bottom: 15px;">
</p><p style="margin-bottom: 15px;">Бітті відвів руку вбік, долонею догори, вимагаючи від Монтега данини. Той поклав йому книжку на долоню. Навіть не подивившись на назву, <br>Бітті жбурнув книжку в кошик для сміття і запалив сигарету.
</p><p style="margin-bottom: 15px;">
</p><p style="margin-bottom: 15px;">— "Найбільший дурень той, хто має трохи розуму". Ласкаво просимо, Монтег. Сподіваюсь, ви тепер почергуєте з нами, якщо ваша лихоманка <br>минула й ви одужали. Зіграємо в покер?
</p><p style="margin-bottom: 15px;">
</p><p style="margin-bottom: 15px;">Вони сіли за стіл. Роздали карти. В присутності Бітті/ Монтег гостро відчував провину своїх рук. Пальці, наче тхори, що наробили шкоди, <br>не знали й хвилини спокою. Вони весь час рухалися, то щось шарпали й м'яли, то ховалися в кишені від бляклого, мов полум'я спиртівки, <br>погляду Бітті. Монтег думав, що варто брандмейстерові дихнути на його руки — і вони висохнуть, зсудомляться і ніколи вже не стануть <br>живими; вони назавжди будуть поховані в рукавах його куртки, поховані й забуті. Бо ці руки надумали жити й діяти з власної волі, <br>незалежно від нього, в них уперше виявилася його свідомість та бажання схопити книжку, втекти, забравши з собою Иова, Руф чи Шекспіра. <br>Тут, на пожежній станції, вони здавалися закривавленими руками злочинця.
</p><p style="margin-bottom: 15px;">
</p><p style="margin-bottom: 15px;">Двічі протягом півгодини Монтег підводився і йшов До вбиральні мити руки. Повернувшись, він ховав їх під стіл.
</p><p style="margin-bottom: 15px;">
</p><p style="margin-bottom: 15px;">Бітті засміявся:
</p><p style="margin-bottom: 15px;">
</p><p style="margin-bottom: 15px;">— Тримайте-но свої руки на очах у всіх, Монтег. Не те щоб ми вам не довіряли, але, знаєте...
</p><p style="margin-bottom: 15px;">
</p><p style="margin-bottom: 15px;">Тепер уже всі зареготали.
</p><p style="margin-bottom: 15px;">
</p><p style="margin-bottom: 15px;">— Добре, — вів далі Бітті, — криза минула, тепер усе гаразд; заблудна вівця повернулася до отари. Ми всі свого часу блудили. Хай там що, <br>а правда є правда, кричали ми. Ті, хто носить у собі благородні думки, не самотні, переконували ми самих себе. "О мудрість, схована в <br>живих співзвуччях", — як сказав сер Філіп Сідні[4]. Але, з другого боку: "Слова мов лист: якщо рясний — дарма шукають під ним плодів, <br>бо їх нема", — сказав Александр Поп[5]. Що ви про це думаєте, Монтег?
</p><p style="margin-bottom: 15px;">
</p><p style="margin-bottom: 15px;">— Не знаю.
</p><p style="margin-bottom: 15px;">
</p><p style="margin-bottom: 15px;">"Обережно", — прошепотів Фабер з іншого, далекого світу.
</p><p style="margin-bottom: 15px;">
</p><p style="margin-bottom: 15px;">— Або ще: "Сп'яніти можна від краплини знань. Коли ж наповниш келих без вагань і вип'єш до останку все, до дна, — протверезієш ти від <br>знань вина". Александр Поп. Ті самі "Досліди". Це, здається, і вас стосується?
</p><p style="margin-bottom: 15px;">
</p><p style="margin-bottom: 15px;">Монтег прикусив губу.
</p><p style="margin-bottom: 15px;">
</p><p style="margin-bottom: 15px;">— Я вам скажу так, — мовив Бітті, дивлячись у карти й посміхаючись. — Ви саме і сп'яніли від однієї краплини. Прочитали кілька рядків — <br>і полізли на стінку. Бах-трах! Ви вже ладні висадити всесвіт, стинати голови, топтати ногами жінок і дітей, повалити владу. Я знаю, я <br>через це пройшов.
</p><p style="margin-bottom: 15px;">
</p><p style="margin-bottom: 15px;">— Зі мною все гаразд, — нервово сказав Монтег.
</p><p style="margin-bottom: 15px;">
</p><p style="margin-bottom: 15px;">— Не червонійте. Я не глузую з вас, справді, ні. Знаєте, годину тому я бачив сон. Я ліг подрімати, й мені наснилося, що ми з вами <br>гаряче сперечаємося про книжки. Ви аж кипіли з люті, сипали цитатами, а я спокійнісінько відбивав ваші наскоки. "Влада", — казав я. А <br>ви, цитуючи доктора Джонсона, відповідали: "Знання сильніші за владу". Я вам: "Гаразд, той самий Джонсон, любий мій хлопчику, казав: "<br>Божевільний той, хто прагне проміняти певність на невизначеність". Тримайтеся пожежників, Монтег. Решта — похмурий хаос!
</p><p style="margin-bottom: 15px;">
</p><p style="margin-bottom: 15px;">"Не слухайте його, — шепотів Фабер. — Він намагається заплутати вас. Він дуже слизький. Стережіться!"
</p><p style="margin-bottom: 15px;">
</p><p style="margin-bottom: 15px;">Бітті хихикнув.
*PADE_END*</p><p style="margin-bottom: 15px;">
</p><p style="margin-bottom: 15px;">— Ви відповіли мені цитатою: "Правда рано чи пізно виясниться; вбивства довго не можна приховувати!" Я ж доброзичливо вигукнув: "О боже, <br>він і далі про свого коня! — Потім додав: — І диявол може іноді послатися на святе письмо". Ви кричали: "Ми краще думаєм про дурня в <br>пишних шатах, аніж про мудреця, якщо він не з багатих!" А я лагідно шепотів: "Не терпить правда, коли кричать про неї". Ви ж волали: "В <br>присутності убивці трупи кровоточать!" А я відповідав, поплескавши вас по плечу: "Невже я в вас збудив таку жадобу?" Ви надсаджувалися: "<br>Знання — велика сила! Карлик на плечах велетня бачить далі за нього!" А я спокійнісінько завершив суперечку, промовивши: "Вважати <br>метафору доказом, потік марнослів'я джерелом істини, а себе оракулом — ця помилка властива всім нам", — як сказав колись містер Поль <br>Валері[6].
</p><p style="margin-bottom: 15px;">
</p><p style="margin-bottom: 15px;">Голова в Монтега запаморочилась. Йому здавалося, ніби його нещадно б'ють по голові, очах, обличчю, плечах, по руках, безпорадно <br>підведених угору. Йому хотілося кричати: "Ні! Замовкніть, ви намагаєтеся все заплутати! Досить!"
</p><p style="margin-bottom: 15px;">
</p><p style="margin-bottom: 15px;">Тонкі пальці Бітті схопили Монтегове зап'ястя.
</p><p style="margin-bottom: 15px;">
</p><p style="margin-bottom: 15px;">— Господи, який пульс! Добре я вас підкрутив, Монтег? Серце калатає, наче на другий день після війни. Не чути лише сурм і дзвонів! <br>Поговорімо ще? Мені подобається ваш збентежений вигляд. Я можу з вами балакати мовою суахілі, хінді, англійською літературною! Але це <br>схоже на розмову з німим, чи не так, містере Віллі Шекспір?
</p><p style="margin-bottom: 15px;">
</p><p style="margin-bottom: 15px;">"Монтег, тримайтеся! — прошепотіла в вусі комашка. — Він каламутить воду".
</p><p style="margin-bottom: 15px;">
</p><p style="margin-bottom: 15px;">— Ач, як ви перелякалися! — сказав Бітті. — Я таки був жорстокий — використовував проти вас ті самі книжки, за які ви так чіплялися, <br>використовував для того, щоб спростовувати вас на кожному кроці, на кожному слові! Книжки страшенно зрадливі! Ви думаєте, вони вас <br>підтримають, а вони, навпаки, виступають проти вас. Інші теж можуть пустити в хід книжку — і ви вже вгрузли в трясовину, в страхітливу <br>плутанину іменників, прикметників, дієслів. А закінчився мій сон тим, що я під'їхав до вас на "саламандрі" і запитав: "Нам по дорозі?" <br>Ви сіли в машину, і ми помчали назад на пожежну станцію, тихо й мирно.
</p><p style="margin-bottom: 15px;">
</p><p style="margin-bottom: 15px;">Бітті випустив Монтегову руку, й вона, мов нежива, впала на стіл.
</p><p style="margin-bottom: 15px;">
</p><p style="margin-bottom: 15px;">— Усе добре, що на добре виходить.
</p><p style="margin-bottom: 15px;">
</p><p style="margin-bottom: 15px;">Запала тиша. Монтег сидів, наче біла кам'яна статуя. Луна останніх ударів повільно затихала десь у темних глибинах мозку; Фабер чекав, <br>поки вона зовсім стихне. І коли, нарешті, вихор пилу, що здійнявся в свідомості Монтега, влігся, Фабер неголосно почав:
</p><p style="margin-bottom: 15px;">
</p><p style="margin-bottom: 15px;">"Гаразд, він сказав усе, що хотів. Ви вислухали. А тепер, протягом кількох наступних годин, говоритиму я. Вам доведеться вислухати й це. <br>Потім спробуйте розібратися і вирішити, з ким ви. Я хочу, щоб це було саме ваше рішення, а не моє, і не брандмейстера Бітті. Тільки не <br>забувайте, що брандмейстер — один із найнебезпечніших ворогів істини і свободи, він один із тупого, байдужого стада нашої більшості. О, <br>ця жахлива тиранія більшості! Ми співаємо різні пісні. І від вас самого залежить, кого ви слухатимете".
</p><p style="margin-bottom: 15px;">
</p><p style="margin-bottom: 15px;">Монтег хотів був відповісти Фаберові, але тут пролунали звуки пожежного дзвона і це врятувало його від непоправної помилки. Під стелею <br>задзеленчав сигнал тривоги. В іншому кутку кімнати цокотів телетайп, записуючи адресу. Брандмейстер Бітті, тримаючи карти в рожевій <br>руці, навмисно повільно підійшов До телетайпа і, коли той перестав цокотіти, відірвав стрічку. Побіжно глянув на адресу, поклав стрічку <br>в кишеню і, повернувшись до столу, сів. Усі дивилися на нього.
</p><p style="margin-bottom: 15px;">
</p><p style="margin-bottom: 15px;">— Це діло зажде ще рівно сорок секунд, бо саме стільки мені треба, щоб обіграти вас, — весело сказав Бітті.
</p><p style="margin-bottom: 15px;">
</p><p style="margin-bottom: 15px;">Монтег поклав карти.
</p><p style="margin-bottom: 15px;">
</p><p style="margin-bottom: 15px;">— Втомилися, Монтег? Виходите з гри?
</p><p style="margin-bottom: 15px;">
</p><p style="margin-bottom: 15px;">— Так.
*PADE_END*</p><p style="margin-bottom: 15px;">
</p><p style="margin-bottom: 15px;">— Веселіше, Монтег! А втім, цю партію можна дограти, коли повернемося. Покладіть карти на стіл сорочкою догори. А тепер — ворушіться! <br>Хутко беріть інструмент! — Бітті підвівся.
</p><p style="margin-bottom: 15px;">
</p><p style="margin-bottom: 15px;">— Монтег, у вас поганий вигляд. Чи не надумали знову захворіти?
</p><p style="margin-bottom: 15px;">
</p><p style="margin-bottom: 15px;">— Та ні, я здоровий, поїду,
</p><p style="margin-bottom: 15px;">
</p><p style="margin-bottom: 15px;">— Отак і мусить бути. Це особливий випадок. Ну, вперед!
</p><p style="margin-bottom: 15px;">
</p><p style="margin-bottom: 15px;">Вони стрибнули у прірву люка, міцно вхопившись за мідну жердину, наче то був єдиний порятунок од хвиль, що здіймалися внизу. Але <br>жердина вкинула їх просто у вир, де вже пирхав, гарчав і кашляв, прокидаючись, бензиновий дракон.
</p><p style="margin-bottom: 15px;">
</p><p style="margin-bottom: 15px;">— Ге-е-й!
</p><p style="margin-bottom: 15px;">
</p><p style="margin-bottom: 15px;">Вони завернули за ріг — сирена ревіла, все гуркотіло, скреготали гальма, вищали шини, хлюпав гас у блискучому мідному череві "<br>саламандри". Монтегові пальці підскакували на сяючих поручнях, раз у раз зриваючись у холодну порожнечу; вітер рвав волосся, свистів у <br>зубах, а Монтег весь час думав про трьох жінок у його вітальні, про пустих жінок, з яких неоновий вітер давно вже вимів останні крихти <br>розуму, і про свою дурну затію — читати їм книжки. Це те саме, що намагатися загасити пожежу з водяного пістолета. Безглуздя, божевілля. <br>Просто напад люті. Коли він нарешті візьме гору над цим безумством і стане спокійним, по-справжньому спокійним?
</p><p style="margin-bottom: 15px;">
</p><p style="margin-bottom: 15px;">— Вперед!
</p><p style="margin-bottom: 15px;">
</p><p style="margin-bottom: 15px;">Монтег відвів очі від поручнів. Звичайно Бітті не сідав за кермо, але сьогодні він правив "саламандрою", різко завертаючи на поворотах, <br>нахилившись уперед на високому водійському троні; поли його важкого чорного плаща лопотіли й маяли; він був схожий на велетенського <br>кажана, що мчав над машиною, над мідними й латунними частинами, назустріч вітру.
</p><p style="margin-bottom: 15px;">
</p><p style="margin-bottom: 15px;">— Вперед, вперед, щоб зробити світ щасливим, Монтег!
</p><p style="margin-bottom: 15px;">
</p><p style="margin-bottom: 15px;">Рожеві щоки Бітті наче світилися в пітьмі. Він жорстоко посміхався.
</p><p style="margin-bottom: 15px;">
</p><p style="margin-bottom: 15px;">— Ось ми й приїхали!
</p><p style="margin-bottom: 15px;">
</p><p style="margin-bottom: 15px;">"Саламандра" різко зупинилася. З неї, квапливо й незграбно зіскакуючи, посипалися люди. Монтег стояв, не відриваючи запалених очей від <br>холодних блискучих поручнів, у які судомно вчепилися його пальці.
</p><p style="margin-bottom: 15px;">
</p><p style="margin-bottom: 15px;">"Я не можу зробити цього, — думав він. — Я не можу ввійти в цей дім".
</p><p style="margin-bottom: 15px;">
</p><p style="margin-bottom: 15px;">Бітті (від нього ще пахло вітром, крізь який вони Щойно мчали) стояв поруч.
</p><p style="margin-bottom: 15px;">
</p><p style="margin-bottom: 15px;">— Ну, Монтег.
</p><p style="margin-bottom: 15px;">
</p><p style="margin-bottom: 15px;">Пожежники, схожі у своїх незграбних чоботях на калік, розбігалися безшумно, мов павуки. Бітті стежив за виразом обличчя Монтега.
</p><p style="margin-bottom: 15px;">
</p><p style="margin-bottom: 15px;">— Що з вами, Монтег?
</p><p style="margin-bottom: 15px;">
</p><p style="margin-bottom: 15px;">— Послухайте, — повільно промовив той, — ми ж зупинилися біля мого дому.
</p><p style="margin-bottom: 15px;">
</p><p style="margin-bottom: 15px;">Частина третя
</p><p style="margin-bottom: 15px;">
*PADE_END*</p><p style="margin-bottom: 15px;">ВОГОНЬ ГОРИТЬ ЯСНО
</p><p style="margin-bottom: 15px;">
</p><p style="margin-bottom: 15px;">У будинках по всій вулиці засвітилися вікна, загрюкали двері — люди вибігали побачити виставу. Бітті й Монтег дивились, один зі <br>стриманим задоволенням, другий — не вірячи власним очам, на будинок — головну арену дійства, де жонглюватимуть смолоскипами й <br>ковтатимуть вогонь.
</p><p style="margin-bottom: 15px;">
</p><p style="margin-bottom: 15px;">— Ну, — сказав Бітті, — ось ви й маєте те, що хотіли. Друзяка Монтег хотів долетіти до сонця, а тепер, коли обпалив крильця, дивується, <br>як це могло трапитися. Хіба вам не досить було того натяку, коли я прислав механічного пса до ваших дверей?
</p><p style="margin-bottom: 15px;">
</p><p style="margin-bottom: 15px;">На застиглому обличчі Монтега не проступало нічого, голова його важко й повільно, ніби кам'яна, обернулася до сусіднього будинку — <br>темного й похмурого в обрамленні яскравих квітників.
</p><p style="margin-bottom: 15px;">
</p><p style="margin-bottom: 15px;">Бітті зневажливо пирхнув.
</p><p style="margin-bottom: 15px;">
</p><p style="margin-bottom: 15px;">— Ет, облиште! Невже вас обдурила та маленька зайдиголова зі своїм заяложеним репертуаром? Га, Монтег? Квіточки, метелики, листячко, <br>заходи сонця, хай їм чорт! Усе це занотовано в її картці. Хай мене дідько вхопить, коли я не вцілив у самісіньку точку! Досить <br>подивитися на ваше розгублене обличчя. Кілька травинок і місяць-молодик! Яка нісенітниця! І що доброго вона цим зробила?
</p><p style="margin-bottom: 15px;">
</p><p style="margin-bottom: 15px;">Монтег сів на холодне крило "саламандри", кілька разів крутнув головою праворуч-ліворуч, праворуч-ліворуч...
</p><p style="margin-bottom: 15px;">
</p><p style="margin-bottom: 15px;">— Вона все бачила. Вона нічого нікому не зробила. Вона нікого не чіпала...
</p><p style="margin-bottom: 15px;">
</p><p style="margin-bottom: 15px;">— Не чіпала! Авжеж! А коло вас не крутилася? Ох, ці вже мені благодійники з їхніми витягнутими, святенними пиками, з їхнім пісним <br>мовчанням і з єдиним талантом — примушувати людину відчувати себе в чомусь винною. Хай би їх усіх чорти взяли! Наче ото сонце зійшло <br>опівночі, аби і в ліжку не дати людині супокою!
</p><p style="margin-bottom: 15px;">
</p><p style="margin-bottom: 15px;">Двері відчинилися; по сходах збігла Мілдред, наче в кошмарному сні, тримаючи в закляклій руці валізу. Біля тротуару тієї ж миті з <br>шурхотом зупинилося таксі.
</p><p style="margin-bottom: 15px;">
</p><p style="margin-bottom: 15px;">— Мілдред!
</p><p style="margin-bottom: 15px;">
</p><p style="margin-bottom: 15px;">Вона пробігла повз нього, вся напружена, обличчя біле від пудри, рота не видно — забула підфарбувати губи.
</p><p style="margin-bottom: 15px;">
</p><p style="margin-bottom: 15px;">— Мілдред, невже це ти подала сигнал тривоги? Вона засунула валізу в машину і, сама опустившись на сидіння, пробурмотіла:
</p><p style="margin-bottom: 15px;">
</p><p style="margin-bottom: 15px;">— Бідолашні мої "родичі", бідолашні! Все загинуло, все, все тепер загинуло...
</p><p style="margin-bottom: 15px;">
</p><p style="margin-bottom: 15px;">Бітті вчепився Монтегові в плече. Таксі рвонулося з місця і зі швидкістю сімдесят миль на годину зникло в кінці вулиці.
</p><p style="margin-bottom: 15px;">
</p><p style="margin-bottom: 15px;">Почувся дзвін, ніби на скалки розбилася мрія, створена з фігурного скла, дзеркал і кришталевих призм. Монтег зненацька озирнувся — його <br>мов підштовхнув порив вітру, що налетів не знати звідки. І він побачив, що Стоунмен і Блек, махаючи сокирами, трощать віконні рами, щоб <br>був протяг.
</p><p style="margin-bottom: 15px;">
</p><p style="margin-bottom: 15px;">Почувся шерех крилець метелика, що б'ється в холодну чорну перепону.
</p><p style="margin-bottom: 15px;">
</p><p style="margin-bottom: 15px;">"Монтег, це я, Фабер. Ви чуєте мене? Що там скоїлось?"
</p><p style="margin-bottom: 15px;">
</p><p style="margin-bottom: 15px;">— Тепер це вже скоїлося зі мною, — відповів Монтег.
</p><p style="margin-bottom: 15px;">
</p><p style="margin-bottom: 15px;">— Яка прикрість! — вигукнув Бітті. — В наш час кожен чомусь вважає, навіть цілком певен, що з ним не може статися ніякого лиха. Інші *PADE_END*<br>вмирають, а я живу. Для мене не існує ані наслідків, ані відповідальності. Але ж вони є! Та годі про це. Коли вже дійшло до наслідків, <br>то не до балачок, чи не так, Монтег?
</p><p style="margin-bottom: 15px;">
</p><p style="margin-bottom: 15px;">"Монтег, ви можете врятуватися? Втекти?" — запитав Фабер.
</p><p style="margin-bottom: 15px;">
</p><p style="margin-bottom: 15px;">Монтег повільно йшов до будинку, але не відчував, як ноги ступали спершу по цементній доріжці, потім по росяній нічній траві. Десь <br>поруч клацнув запальничкою Бітті, і Монтег зачаровано втупився в жовтогарячий язичок полум'я.
</p><p style="margin-bottom: 15px;">
</p><p style="margin-bottom: 15px;">— Чому вогонь сповнений для нас таких чарів? Чому, байдуже про вік, нас завжди тягне до нього? — Бітті загасив маленьке полум'я і знову <br>видобув його. — Вогонь — це вічний рух; це те, що людина завжди прагнула знайти, але так і не знайшла. Або майже вічний рух. Якщо його <br>не гасити, він горів би протягом усього нашого життя. Що таке вогонь? Це таїна. Вчені щось белькочуть про тертя й молекули. Але вони й <br>самі нічого дої ладу не знають. Справжня принадність вогню в томуг: що він знищує відповідальність і наслідки. Якщо певнаі проблема <br>надто обтяжлива — в піч її. Зараз, Монтег,; такий тягар — ви. Вогонь зніме цей тягар з моїх плечей швидко, чисто й певно. Гігієнічно, <br>естетично, практично.
</p><p style="margin-bottom: 15px;">
</p><p style="margin-bottom: 15px;">Монтег дивився на свій дім, який здавався йому тепер чужим і дивним: пізня нічна година, шепіт сусідів, скалки скла, там, на підлозі, — <br>книжки з подертими палітурками й розірваними сторінками, що розліталися, мов лебединий пух; небезпечні книжки, які набули зараз такого <br>безглуздого вигляду, мабуть, не заслуговують, щоб заради них хвилюватися, бо це всього-на-всього пожовклий папір, чорні букви й <br>пошарпані обкладинки.
</p><p style="margin-bottom: 15px;">
</p><p style="margin-bottom: 15px;">Звичайно, Мілдред. Вона, певно, бачила, як він ховав ; книжки в саду, і знову внесла їх у дім. Мілдред, Мілдред.
</p><p style="margin-bottom: 15px;">
</p><p style="margin-bottom: 15px;">— Я хочу, щоб ви особисто виконали цю роботу. Але не з гасом і сірником, а з вогнеметом. Ваш дім — вам і прибирати.
</p><p style="margin-bottom: 15px;">
</p><p style="margin-bottom: 15px;">"Монтег, хіба ви не можете втекти, сховатися?"
</p><p style="margin-bottom: 15px;">
</p><p style="margin-bottom: 15px;">— Ні! — розпачливо вигукнув Монтег. — Механічний пес! Через нього не можна!
</p><p style="margin-bottom: 15px;">
</p><p style="margin-bottom: 15px;">Фабер почув, але почув і брандмейстер; він подумав, що ці слова стосуються до нього.
</p><p style="margin-bottom: 15px;">
</p><p style="margin-bottom: 15px;">— Авжеж, пес тут поблизу, тож не наробіть дурниць. Готові?
</p><p style="margin-bottom: 15px;">
</p><p style="margin-bottom: 15px;">— Так. — Монтег клацнув запобіжником вогнемета.
</p><p style="margin-bottom: 15px;">
</p><p style="margin-bottom: 15px;">— Вогонь.
</p><p style="margin-bottom: 15px;">
</p><p style="margin-bottom: 15px;">Довгий язик полум'я вирвався з вогнемета, вдарив у книжки, відкинув їх до стіни. Монтег увійшов до спальні й двічі вистрілив по широких <br>ліжках; вони, голосно засичавши, запалали так люто, аж Монтег здивувався: хто б міг подумати, що в них стільки вогню й пристрасті! Він <br>попалив стіни спальні й туалетний столик дружини, бо жадав усе це змінити; попалив стільці, столи, а в їдальні — столові прибори й <br>пластмасовий. посуд, усе, що нагадувало про його життя в цьому порожньому домі поруч із чужою жінкою, яка забуде його завтра, врешті, <br>вона вже забула його і мчить зараз самотньо по місту, чуючи лише те, що нашіптує їй у вуха радіо-"черепашка". Так як і раніше, палити <br>було насолодою — приємно було дати волю своєму гніву, палити, рвати, руйнувати, дерти на шматки, нищити безглузду проблему. Нема виходу — <br>то не буде й проблеми!
</p><p style="margin-bottom: 15px;">
</p><p style="margin-bottom: 15px;">— Книжки, Монтег!
</p><p style="margin-bottom: 15px;">
</p><p style="margin-bottom: 15px;">Книжки підстрибували й танцювали, наче обпалені птахи, їхні крила пломеніли червоним і жовтим пір'ям.
</p><p style="margin-bottom: 15px;">
</p><p style="margin-bottom: 15px;">Нарешті він увійшов до вітальні, де в стінах спали велетенські безмовні чудовиська, занурившись у порожні білі думки й холодні сніжні <br>сни. Він вистрілив у кожну з трьох голих стін, і вакуумні колби, засичавши, вибухнули. Порожнеча відгукнулася ще дужчим сичанням, *PADE_END*<br>безглуздим криком. Він намагався уявити порожнечу, яка народжувала такі самі порожні образи — і не міг. Він затамував подих, щоб та <br>порожнеча не всоталася в його легені. Він розтяв її, відступивши назад і пославши в подарунок вітальні ще одну велетенську яскраво-<br>жовту квітку. Вогнетривкий шар на стінах тріснув, і полум'я струсонуло будинок.
</p><p style="margin-bottom: 15px;">
</p><p style="margin-bottom: 15px;">— Коли закінчите, знайте, що ви заарештовані, — пролунав позаду голос Бітті.
</p><p style="margin-bottom: 15px;">
</p><p style="margin-bottom: 15px;">Будинок завалився купою чорного жару й чорної золи. Він лежав, укритий ковдрою сонного рожево-сірого попелу, і султан диму хитався над <br>ним, здіймаючись високо в небо. Було пів на четверту ранку. Люди порозходились по домівках; від циркового балагану залишилася тільки <br>купа головешок і щебінки. Вистава закінчилась.
</p><p style="margin-bottom: 15px;">
</p><p style="margin-bottom: 15px;">Монтег завмер, тримаючи вогнемет у безживних руках; великі плями поту розповзлися під пахвами, обличчя було вимазане сажею. Пожежники <br>мовчки стояли позаду нього; тьмяний відблиск тліючих жарин освітлював їхні лиця.
</p><p style="margin-bottom: 15px;">
</p><p style="margin-bottom: 15px;">Монтег двічі пробував заговорити і, нарешті зосередившись, він спитав:
</p><p style="margin-bottom: 15px;">
</p><p style="margin-bottom: 15px;">— Це моя дружина подала сигнал тривоги? Бітті кивнув.
</p><p style="margin-bottom: 15px;">
</p><p style="margin-bottom: 15px;">— А ще раніше це зробили її приятельки, та я не хотів поспішати. Так чи інакше, ви все одно попались би. Яка дурість — читати вірші <br>кожному стрічному! Це міг зробити лише безнадійний дурень. Дайте комусь прочитати кілька римованих рядків — і він уже вважає себе <br>володарем Всесвіту. Ви уявили собі, що можете творити чудеса вашими книжками. Але ні, світ залюбки обходиться без них. Дивіться, до <br>чого вони вас призвели: вла по зав'язку загрузли в трясовині. Досить мені торкнуЯ тися мізинцем — і ви втопитесь!
</p><p style="margin-bottom: 15px;">
</p><p style="margin-bottom: 15px;">Монтег навіть не поворухнувся. Шалений землетруси вогняна буря зрівняли його дім з землею; десь під тимД уламками була похована Мілдред <br>і все його життя. Віїм не міг зрушити з місця. Відлуння землетрусу ще гомоніло в ньому, — в душі кипіло, переверталося, тремтіло коліна <br>підкошувалися від надмірного тягаря втоми, пені диву, гніву. Він покірно дозволив Бітті завдавати удару за ударом.
</p><p style="margin-bottom: 15px;">
</p><p style="margin-bottom: 15px;">— Монтег, ви ідіот, Монтег, ви несосвітенний дурень! Ну, навіщо ви це зробили?
</p><p style="margin-bottom: 15px;">
</p><p style="margin-bottom: 15px;">Монтег не чув, він був далеко звідси, подумки тікав, рятувався, залишивши своє мертве, замащене сажею тіло на поталу цьому божевільному.
</p><p style="margin-bottom: 15px;">
</p><p style="margin-bottom: 15px;">"Монтег, тікайте!" — наполягав Фабер.
</p><p style="margin-bottom: 15px;">
</p><p style="margin-bottom: 15px;">Монтег прислухався.
</p><p style="margin-bottom: 15px;">
</p><p style="margin-bottom: 15px;">Бітті щосили вдарив його в голову — і Монтег, заточившись, подався назад. Зеленава куля, в якій шепотів і кричав Фаберів голос, випала <br>на доріжку. Бітті, посміхаючись, підняв її, приклав до вуха.
</p><p style="margin-bottom: 15px;">
</p><p style="margin-bottom: 15px;">Монтег почув далекий голос:
</p><p style="margin-bottom: 15px;">
</p><p style="margin-bottom: 15px;">"Монтег, що з вами? Чи все гаразд?"
</p><p style="margin-bottom: 15px;">
</p><p style="margin-bottom: 15px;">Бітті відняв кульку від вуха і поклав до кишені.
</p><p style="margin-bottom: 15px;">
</p><p style="margin-bottom: 15px;">— Он воно що! Значить, тут щось більше, ніж я думав. Я бачив, як ви нахиляєте голову, до чогось прислухаєтесь. Мені спершу здавалося, <br>ніби то "черепашка". — Але коли ви раптом порозумнішали, мене це зацікавило. Гаразд, ми вистежимо вашого приятеля, і тоді йому буде <br>непереливки.
</p><p style="margin-bottom: 15px;">
</p><p style="margin-bottom: 15px;">— Ні! — скрикнув Монтег.
</p><p style="margin-bottom: 15px;">
</p><p style="margin-bottom: 15px;">Він посунув запобіжник вогнемета. Бітті кинув бистрий погляд на Монтегові пальці; очі його ледь розширилися. Монтег побачив у них подив *PADE_END*<br>і сам мимохіть глянув на свої руки — що вони ще наробили. Згодом, пригадуючи минулі події, він ніяк не міг збагнути, що його спонукало <br>вбити — самі руки чи реакція Бітті на їхню поведінку. Лавиною прогуркотіли останні розкоти грому, торкнувшись його слуху, але не <br>свідомості.
</p><p style="margin-bottom: 15px;">
</p><p style="margin-bottom: 15px;">Бітті глузливо посміхався.
</p><p style="margin-bottom: 15px;">
</p><p style="margin-bottom: 15px;">— Еге ж, це таки спосіб примусити себе слухати. Наставте пістолет на чоловіка — і він вас хоч-не-хоч вислухає. Ну, давайте. Що ви <br>скажете цього разу? Чому ж ви не частуєте мене Шекспіром, ви, жалюгідний вискочню? "Твоїх погроз я не боюся, Кассій. Вони, як марний <br>вітер, пролітають мимо, мене-бо захищає честь моя". Здається, так? Ну, мерщій, ви, нікчемний літераторе! Натискайте на спуск! Він <br>ступив до Монтега.
</p><p style="margin-bottom: 15px;">
</p><p style="margin-bottom: 15px;">— Ми завжди палили не те, що треба... — тільки й спромігся вимовити Монтег.
</p><p style="margin-bottom: 15px;">
</p><p style="margin-bottom: 15px;">— Дайте сюди вогнемет, Гаю, — сказав Бітті. Усмішка застигла на його вустах.
</p><p style="margin-bottom: 15px;">
</p><p style="margin-bottom: 15px;">Але за мить він перетворився на вогняний клубок, на ляльку, що стрибала, корчилася, лементувала; в ній не залишилося нічого людського — <br>вогняна куля качалася по лужку, бо Монтег випустив у неї довгий струмінь рідкого полум'я. Щось засичало, ніби хтось смачно плюнув на <br>розжарену грубку, забулькотіло, запінилося, наче пригорщу солі кинули на величезного чорного равлика, і він перетворився на гидкий слиз, <br>закипівши жовтою піною. Монтег заплющив очі, закричав, він намагався заткнути вуха руками, щоб не чути цих звуків. Бітті підстрибував, <br>падав, знову підводився, підстрибував, знову падав і нарешті скоцюрбився, обм'як, мов воскова лялька на вогні, й затих.
</p><p style="margin-bottom: 15px;">
</p><p style="margin-bottom: 15px;">Два інших пожежники закам'яніли, мов бовдури.
</p><p style="margin-bottom: 15px;">
</p><p style="margin-bottom: 15px;">Монтег, насилу подолавши напад нудоти, наставив на них вогнемет.
</p><p style="margin-bottom: 15px;">
</p><p style="margin-bottom: 15px;">— Поверніться!
</p><p style="margin-bottom: 15px;">
</p><p style="margin-bottom: 15px;">Вони підкорилися; піт струменів по їхніх посірілих, мов виварене м'ясо, обличчях; Монтег ударив по голові одного, другого, збив каски, <br>повалив їх один на одного. Вони впали і застигли.
</p><p style="margin-bottom: 15px;">
</p><p style="margin-bottom: 15px;">Легкий шерех, мов упав осінній лист.
</p><p style="margin-bottom: 15px;">
</p><p style="margin-bottom: 15px;">Монтег озирнувся й побачив механічного пса. Той був уже десь посередині лужка і мчав легко й нечутно, ніби густа хмара чорно-сірого <br>диму, яку підганяв вітер.
</p><p style="margin-bottom: 15px;">
</p><p style="margin-bottom: 15px;">Пес стрибнув, злетів футів на три над головою Монтега, розчепіривши павучі лаписька, вистромивши свій єдиний зуб — прокаїнову голку. <br>Монтег зустрів його спалахом полум'я, чудовою вогненною квіткою — її жовті, сині й жовтогарячі пелюстки закрутилися навколо металевого <br>собаки, вдягли його в нову одіж, і він ударив Монтега всім тілом, відкинув його разом з вогнеметом кроків на десять, до підніжжя дерев. <br>Монтег відчув, як пес хапає його за ногу, встромляє голку — і тієї ж миті полум'я відкинуло пса в повітря, викрутило з суглоСшЯ <br>металеві кістки, вивернуло розпечені нутрощі й вони ввЯ бухнули червоними бризками, наче ракета. Монтег Лежав, дивлячись, як це мертве <br>і водночас живе тіло паЯ рекинулося в повітрі і, впавши, затихло. Здавалося, пЦЯ навіть тепер ладен кинутися на нього і впорснути всїЯ <br>отруту, яка вже почала діяти на ногу. Він відчув полеІЯ кість і страх, наче людина, що встигла відскочити віЯ машини, яка мчала з <br>швидкістю дев'яносто миль на гоЯ дину і лише зачепила її крилом. Він боявся підвестисяИ боявся, що не зможе зовсім ступати на занімілу <br>ногу. Я все його тіло почало потроху ціпеніти.
</p><p style="margin-bottom: 15px;">
</p><p style="margin-bottom: 15px;">Вулиця безлюдна, будинок згорів, як стара театральне декорація, інші будинки занурилися в пітьму, поруч — рештки механічного пса, трохи <br>далі — труп Бітті, ще далі — двоє пожежників і "саламандра". Він глянув наш велетенську машину. її теж слід знищити.
</p><p style="margin-bottom: 15px;">
</p><p style="margin-bottom: 15px;">"Ну, — подумав, — побачимо, чи дуже тобі перепало. Спробуй-но стати на ноги. Обережно, обережно... отакїяш
</p><p style="margin-bottom: 15px;">
*PADE_END*</p><p style="margin-bottom: 15px;">Він стояв, але в нього була тільки одна нога. Замість другої — мертвий оцупок, обвуглений шматок дерева, Що його він мусив тягти за <br>собою, мов покару за якийсь потаємний гріх. Коли він ступав на неї, спочатку в литку, а потім у стегно вгороджувалися тисячі срібних <br>голок. Він заплакав. Ні, йди! Іди, тобі не можна залишатися тут.
</p><p style="margin-bottom: 15px;">
</p><p style="margin-bottom: 15px;">Подекуди в будинках знову засвітилися вогні — чи то недавні події розбурхали людей, чи їх тривожила незвичайна тиша, Монтег не знав.
</p><p style="margin-bottom: 15px;">
</p><p style="margin-bottom: 15px;">Припадаючи на ушкоджену ногу, підтягуючи її руками, він розмовляв з нею, схлипував, наказував їй, проклинав її, благав допомогти йому <br>врятувати життя. В темряві чулися крики й голоси людей. Він дошкутильгав до заднього двору, що виходив на глухий провулок.
</p><p style="margin-bottom: 15px;">
</p><p style="margin-bottom: 15px;">"Бітті, — думав він, — тепер ви вже не проблема. Ви завжди говорили: "Навіщо розв'язувати проблему, коли можна спалити її". Так-от, я й <br>зробив і те, й те. Прощайте, брандмейстере".
</p><p style="margin-bottom: 15px;">
</p><p style="margin-bottom: 15px;">Спотикаючись, він шкандибав у нічній пітьмі.
</p><p style="margin-bottom: 15px;">
</p><p style="margin-bottom: 15px;">Гострий біль пронизував ногу щораз, як він ступав на неї, і Монтег думав: дурень ти, дурень, жахливий дурень, ; чортів дурень, ідіот, <br>дурень проклятущий і ще тричі дурень... Дивись, що ти накоїв, і як тепер це розплутувати, і що тепер робити? Гордість, будь вона <br>проклята, і гнів, — а відтак він усе зіпсував, усе згубив і наплював на всіх і на себе. Але ж і на нього стільки навалилося — Бітті, й <br>ті жінки, і Мілдред, і Кларіс — все відразу. І все-таки немає тобі прощення, нема. Дурень, клятий дурень, так себе виказати!
</p><p style="margin-bottom: 15px;">
</p><p style="margin-bottom: 15px;">Ні, ми ще врятуємо, що можна, зробимо, що можна. А коли вже доведеться горіти, то прихопимо декого з собою.
</p><p style="margin-bottom: 15px;">
</p><p style="margin-bottom: 15px;">Раптом він згадав про книжки і повернув назад. Так, про всякий випадок.
</p><p style="margin-bottom: 15px;">
</p><p style="margin-bottom: 15px;">Він знайшов книжки там, де залишив, біля садового паркану. Мілдред, хвалити бога, забрала не всі. Чотири ще лежали там, де він їх <br>заховав. У пітьмі чулися крики, спалахували вогні. Десь удалині гуркотіли інші "саламандри", ревіння їхніх сирен зливалося з ревінням <br>поліційних автомобілів, які мчали нічним містом.
</p><p style="margin-bottom: 15px;">
</p><p style="margin-bottom: 15px;">Монтег узяв чотири книжки, знов застрибав, зашкутильгав провулком і раптом упав, наче йому відтяли голову й залишили саме тіло. Щось <br>несвідоме спонукало його зупинитися, жбурнуло на землю. Він лежав там, де впав, і плакав, скоцюрбившсь і уткнувшись обличчям у рінь.
</p><p style="margin-bottom: 15px;">
</p><p style="margin-bottom: 15px;">Бітті хотів померти!
</p><p style="margin-bottom: 15px;">
</p><p style="margin-bottom: 15px;">Плачучи, Монтег зрозумів, що це було саме так. Бітті хотів померти. Адже він стояв, навіть не намагаючись захиститися, стояв собі, <br>знущаючись із нього, під'юджуючи його. Від цієї думки Монтег раптом перестав ридати, йому перехопило подих. Як дивно так прагнути <br>смерті, щоб дозволити вбивці ходити круг тебе зі зброєю в руках і, замість мовчати і тим зберегти собі життя, кричати на нього, <br>висміювати, доки він розлютиться, і тоді...
</p><p style="margin-bottom: 15px;">
</p><p style="margin-bottom: 15px;">Здалеку долинув тупіт ніг.
</p><p style="margin-bottom: 15px;">
</p><p style="margin-bottom: 15px;">Монтег сів. Треба тікати. Підводься, мерщій, не можна сидіти! Але він ще схлипував; треба заспокоїтися. Ось уже напад плачу минає. Він <br>нікого не хотів убивати, навіть Бітті. Тіло його скорочилося, наче на нього линули кислотою. Він затулив рот рукою. Перед очима стояв <br>Бітті — спочатку непорушний, потім весь у вогні, як смолоскип, а тоді — на траві, зсудомлений. Монтег кусав собі пальці. "Я не хотів, <br>боже мій, я не хотів цього..."
</p><p style="margin-bottom: 15px;">
</p><p style="margin-bottom: 15px;">Він намагався все скласти докупи, пригадати своє звичне життя за кілька днів до того, як у нього вдерлися решето й пісок, зубна паста "<br>Денем", дзижчання джмеля в вусі, світлячки пожежі, сигнали тривоги і ще надто багато чого для кількох коротких днів, надто навіть для <br>цілого життя!
</p><p style="margin-bottom: 15px;">
</p><p style="margin-bottom: 15px;">Тупіт ніг чувся вже в кінці провулка.
</p><p style="margin-bottom: 15px;">
*PADE_END*</p><p style="margin-bottom: 15px;">"Вставай! — сказав він собі. — Вставай, хай тобі чорт!" — наказав він хворій нозі й підвівся. Біль гострими шипами шпигонув у коліно, <br>потім кольнув тисячами голок, тоді тупими шпильками і, нарешті, коли він прошкандибав кроків із п'ятдесят під дерев'яним парканом, <br>подряпавши руки й загнавши в них скалки, ногу вже не кололо, а пекло, наче її хтось ошпарив окропом. Але тепер нога вже підкорялась <br>йому. Бігти він, однак, не зважився, щоб не вивихнути слабкого суглоба. Хапаючи нічне повітря широко розкритим ротом, відчуваючи, як <br>пітьма важко осідає десь усередині, він рішуче, хоч і шкутильгаючи, рушив уперед. Книжки він ніс у руках.
</p><p style="margin-bottom: 15px;">
</p><p style="margin-bottom: 15px;">Він думав про Фабера.
</p><p style="margin-bottom: 15px;">
</p><p style="margin-bottom: 15px;">Фабер залишився там, у паруючому згустку, що не мав тепер ні ймення, ні назви. Адже він спалив і Фабера! Ця думка так його вразила, що <br>здалося, ніби Фабер справді вмер, засмажився, мов плотвичка, в цій зеленавій кульці, а ту кульку засунув до кишені чоловік, що <br>перетворився на кістяк, обплутаний обвугленими сухожилками, — і кулька загинула назавжди.
</p><p style="margin-bottom: 15px;">
</p><p style="margin-bottom: 15px;">"Запам'ятай: їх треба спалити, щоб вони не спалили тебе, — подумав він. — Саме так".
</p><p style="margin-bottom: 15px;">
</p><p style="margin-bottom: 15px;">Він понишпорив у кишенях — гроші були при ньому. В одній із кишень він знайшов звичайну радіо-"черепашку" — холодного похмурого ранку <br>місто в ній розмовляло само з собою.
</p><p style="margin-bottom: 15px;">
</p><p style="margin-bottom: 15px;">— Увага! Поліція розшукує втікача. Вчинив убивство і кілька злочинів проти держави. Звати: Гай Монтег. Фах: пожежник. Востаннє його <br>бачили...
</p><p style="margin-bottom: 15px;">
</p><p style="margin-bottom: 15px;">Кварталів із шість він біг, не зупиняючись. Провулок вивів його на автостраду, разів у десять ширшу за звичайну вулицю. В різкому <br>білому світлі дугових ліхтарів вона нагадувала застиглу річку, на якій не було жодного суденця; він розумів, що небезпечно перетинати <br>її — надто вона широка, надто відкрита. Наче велика сцена без декорацій, вона заманювала його на освітлений обшир, де втікача легко <br>було помітити, спіймати, застрелити.
</p><p style="margin-bottom: 15px;">
</p><p style="margin-bottom: 15px;">"Черепашка" дзижчала в вусі.
</p><p style="margin-bottom: 15px;">
</p><p style="margin-bottom: 15px;">— ...Стежте за чоловіком, що втікає... стежте за чоловіком, що втікає... він сам, пересувається пішки... стежте...
</p><p style="margin-bottom: 15px;">
</p><p style="margin-bottom: 15px;">Монтег позадкував у тінь. Просто перед ним була заправна станція, величезна брила, що сяяла білосніжними кахлями; біля неї зупинилися <br>заправитись два сріблясті автомобілі. Так, коли хочеш перейти, не перебігти, а спокійно" перейти цей широкий бульвар, треба мати <br>охайний, пристойний вигляд. Більше шансів урятуватися, коли причешешся і вмиєшся, перш ніж іти далі... Іти куди?
</p><p style="margin-bottom: 15px;">
</p><p style="margin-bottom: 15px;">"Справді, — подумав він, — куди я біжу?"
</p><p style="margin-bottom: 15px;">
</p><p style="margin-bottom: 15px;">Нікуди. Тікати не було куди, він не мав друзів, до яких можна було б звернутися. Крім Фабера. І раптом Монтег збагнув, що весь час <br>підсвідомо біг до Фаберового дому. Але Фабер не міг сховати його; навіть спроба переховати була б рівнозначна самогубству. Однак йому <br>треба зустрітися з Фабером, бодай на кілька хвилин. Саме Фабер підтримає в ньому віру в порятунок, яка майже вичерпалася. Він просто <br>хотів пересвідчитися, що є на світі така людина. Він хотів переконатися, що Фабер живий, не згорів і не обвуглився разом з тим, іншим <br>тілом. Крім того, треба залишити йому частину грошей, щоб він міг їх використати потім, коли Монтег піде... Може, пощастить вибратися з <br>міста, сховатися й жити десь біля річки, біля великих доріг, серед полів і пагорбів.
</p><p style="margin-bottom: 15px;">
</p><p style="margin-bottom: 15px;">Пронизливий звук примусив його глянути вгору.
</p><p style="margin-bottom: 15px;">
</p><p style="margin-bottom: 15px;">В небо один за одним зі свистом злітали поліційні вертольоти, їх було багато: здавалося, хтось здмухнув суху шапку кульбаби. Не менше <br>двох десятків машин ширяли в повітрі милі за три від Монтега, нерішуче гойдалися на місці, наче метелики, яких зненацька заскочила <br>осінь. Потім вони почали поодинці приземлятися то тут, то там, сідали на вулицях, перетворившись на "жуки"-автомобілі, з ревінням мчали <br>по бульварах, щоб знову знятися в повітря й продовжувати пошуки.
</p><p style="margin-bottom: 15px;">
</p><p style="margin-bottom: 15px;">Перед ним була заправна станція. Робітників ніде не видно, — мабуть, обслуговували клієнтів. Обігнувши будівлю ззаду, Монтег зайшов до *PADE_END*<br>чоловічого туалету. Крізь алюмінієву стіну до нього долинув голос диктора: "Оголошено війну". Надворі біля колонки накачували бензин. <br>Люди в автомобілях говорили з обслугою про двигуни, бензин, вартість заправки. Монтег стояв, намагаючись збагнути важливість почутого <br>по радіо стислого повідомлення, і не міг. Гаразд, хай війна почекає, для нього вона почнеться за годину чи дві.
</p><p style="margin-bottom: 15px;">
</p><p style="margin-bottom: 15px;">Він вимив руки й лице, витерся рушником, намагаючись не здіймати шуму. Вийшовши з туалету, дбайливо причинив двері, ступнув у пітьму й <br>за хвилину вже знову стояв на розі безлюдного бульвару.
</p><p style="margin-bottom: 15px;">
</p><p style="margin-bottom: 15px;">Ось вона, ця гра, яку він має виграти: широкий майданчик кегельбану, застиглий у холодному передранішньому повітрі. Бульвар був чистий, <br>як гладіаторська аріна за мить до виходу безіменних убивць. Повітря над широченною асфальтовою річкою тремтіло від тепла, що я його <br>випромінювало Монтегове тіло; неймовірно, але тепло його тіла примусило коливатися довколишній світ! Монтег був світляною мішенню; він <br>знав, відчував це.. А тепер йому треба подолати цей короткий шлях через вулицю.
</p><p style="margin-bottom: 15px;">
</p><p style="margin-bottom: 15px;">Кварталів за три від нього сяйнули автомобільні фари. Монтег глибоко зітхнув. Легені дряпнуло, наче гарячою щіткою. Горло пересохло. В <br>роті відчувався неприємний металевий присмак, ноги мов свинцеві...
</p><p style="margin-bottom: 15px;">
</p><p style="margin-bottom: 15px;">Що це за фари? Якщо почати переходити вулицю зараз, треба розрахувати, коли автомобіль буде тут. Чи далеко до протилежного тротуару? <br>Мабуть, ярдів зі сто. Гаразд, хай сто. Коли йти повільно, спокійною ходою, то треба секунд із тридцять чи сорок, щоб подолати цю <br>відстань. А автомобіль? Набравши швидкість, він промчить ці три квартали секунд за п'ятнадцять. Отже, якщо навіть уже на середині <br>дороги побігти...
</p><p style="margin-bottom: 15px;">
</p><p style="margin-bottom: 15px;">Він ступив правою ногою, потім лівою, тоді знов правою. Вийшов на пустельну вулицю.
</p><p style="margin-bottom: 15px;">
</p><p style="margin-bottom: 15px;">Хай вулиця й цілком пустельна, ніколи не скажеш напевне, чи перейдеш її благополучно; машина може зненацька вигулькнути на підйомі, за <br>чотири квартали звідси, і не встигнеш оком змигнути, як вона наскочить на тебе й помчить далі.
</p><p style="margin-bottom: 15px;">
</p><p style="margin-bottom: 15px;">Він вирішив не рахувати кроків. Не озирався ні ліворуч, ні праворуч. Світло вуличних ліхтарів здавалося таким самим підступно яскравим <br>і гарячим, як проміння опівденного сонця.
</p><p style="margin-bottom: 15px;">
</p><p style="margin-bottom: 15px;">Він прислухався до шуму машини, що набирала швидкості; гуркіт долинав справа, за два квартали від нього. Вогні фар підстрибували, то <br>спалахували, то згасали, і нарешті освітили Монтега.
</p><p style="margin-bottom: 15px;">
</p><p style="margin-bottom: 15px;">йди, не зупиняйся.
</p><p style="margin-bottom: 15px;">
</p><p style="margin-bottom: 15px;">Монтег на мить загаявся, міцніше стис у руках книжки і примусив себе зрушити з місця. Його ноги мимохіть заквапилися, побігли, але він <br>уголос присоромив себе і далі пішов спокійно. Він був уже на середині вулиці, проте й ревіння автомобіля наростало — машина набирала <br>швидкості.
</p><p style="margin-bottom: 15px;">
</p><p style="margin-bottom: 15px;">Безперечно, поліція. Побачили мене. Байдуже, спокійніше, не озирайся, не показуй, що це тебе тривожить. Іди, йди, от і все.
</p><p style="margin-bottom: 15px;">
</p><p style="margin-bottom: 15px;">Машина мчала. Машина ревіла. Машина дедалі пришвидшувала лет. Машина завивала. Машина гуркотіла. Вона летіла, майже не торкаючись <br>дороги. Вона мчала зі свистом, мов куля, випущена з невидимої рушниці. Сто двадцять миль на годину. Сто тридцять. Монтег зціпив зуби. <br>Здавалося, рухливе світло фар обпікає йому легені, від нього смикаються повіки, липким потом вкривається тіло.
</p><p style="margin-bottom: 15px;">
</p><p style="margin-bottom: 15px;">Монтег безглуздо човгав ногами, почав говорити сам до себе, нараз не витримав і побіг. Він викидав ноги якомога далі, одну, другу, <br>вперед, уперед!. Господи! Господи! Він упустив книжку, зупинився, повернув був назад, передумав, знову кинувся вперед, закричав в <br>асфальтову порожнечу, а "жук"-автомобіль мчав по свою здобич — ось уже між ними двісті футів, сто, дев'яносто, вісімдесят, сімдесят... <br>Монтег задихався, розмахував руками, високо підкидав ноги, викидав їх уперед, біг, біг, а машина дедалі ближче, ближче, реве, сигналить... <br>Монтег повернув голову назустріч сяйву фар — машини не було, вона потонула у власному світлі, лише сліпучий факел врізався в Монтега, <br>ревіння, полум'я! Зараз, зараз вона наскочить на нього!..
</p><p style="margin-bottom: 15px;">
*PADE_END*</p><p style="margin-bottom: 15px;">Монтег спіткнувся і впав.
</p><p style="margin-bottom: 15px;">
</p><p style="margin-bottom: 15px;">Я загинув! Усе, кінець!
</p><p style="margin-bottom: 15px;">
</p><p style="margin-bottom: 15px;">Але падіння врятувало його. За мить до того, як наскочити на Монтега, шалений "жук" раптом різко завернув, обминув його і щез. Монтег <br>лежав долілиць, уткнувшись обличчям в асфальт. Вибухи реготу долинули до нього разом із синім димом відпрацьованих газів.
</p><p style="margin-bottom: 15px;">
</p><p style="margin-bottom: 15px;">Його права рука простягнута уперед. Він підвів її й побачив — на самісінькій пучці середнього пальця чорніла вузенька смужка: <br>автомобіль, промчавши повз нього, торкнувся пучки шиною. З недовірою дивлячись на чорну смужку, Монтег повільно підвівся.
</p><p style="margin-bottom: 15px;">
</p><p style="margin-bottom: 15px;">Отже, це не поліція?
</p><p style="margin-bottom: 15px;">
</p><p style="margin-bottom: 15px;">Він глянув на бульвар. Порожньо. Ні, не поліція, а просто машина, напхана підлітками, певне, років Дванадцяти-шістнадцяти. Галаслива, <br>криклива, верескливая ватага дітей вирушила на прогулянку; діти побачили чоловіка — він ішов пішки, а це так незвичайно, піша людина в <br>наші дні, й вирішили: "Нумо, зіб'ємо його!" І Вони навіть не підозрювали, що це той самий утікач Монтег. Так, просто собі зграя <br>підлітків — надумали покататися місячної ночі, зі свистом промчати миль п'ятсот і чи шістсот з такою швидкістю, що обличчя замерзає од <br>вітру. Хтозна, чи повернуться вони додому на світанні, і чи будуть живі — в цьому й полягала принадність таких пригод.
</p><p style="margin-bottom: 15px;">
</p><p style="margin-bottom: 15px;">"Вони хотіли вбити мене, — подумав Монтег. Він стояв, похитуючись; потривожене повітря й пилюга ще вирували навколо нього. Він помацав <br>садно на щоці. — Еге ж, вони хотіли вбити мене, просто так, ні сіло ні впало".
</p><p style="margin-bottom: 15px;">
</p><p style="margin-bottom: 15px;">Монтег побрів до ще далекого тротуару, наказуючи ногам рухатись. Якимось дивом він підняв розкидані книжки, але не пам'ятав, як <br>нахилявся, як збирав їх. Тепер він перекладав їх з однієї руки в другу, наче гравець карти перед складним ходом.
</p><p style="margin-bottom: 15px;">
</p><p style="margin-bottom: 15px;">Може, це вони вбили Кларіс?
</p><p style="margin-bottom: 15px;">
</p><p style="margin-bottom: 15px;">Він зупинився й подумки повторив: "Може, це вони І вбили Кларіс?"
</p><p style="margin-bottom: 15px;">
</p><p style="margin-bottom: 15px;">Йому захотілося закричати й кинутися за ними навздогін.
</p><p style="margin-bottom: 15px;">
</p><p style="margin-bottom: 15px;">На очах виступили сльози.
</p><p style="margin-bottom: 15px;">
</p><p style="margin-bottom: 15px;">Він урятувався тому, що впав. Водій вчасно збагнув, навіть не збагнув, а відчув, побачивши розпростерте тіло, що машина, наскочивши на <br>нього на такій швидкості, перекинеться і всі пасажири вилетять геть. А якби Монтег не впав?
</p><p style="margin-bottom: 15px;">
</p><p style="margin-bottom: 15px;">Він затамував подих.
</p><p style="margin-bottom: 15px;">
</p><p style="margin-bottom: 15px;">У кінці бульвару, за чотири квартали від нього, "жук" зменшив швидкість, круто розвернувся на двох колесах і тепер мчав назад, тим <br>самим боком вулиці, порушуючи правила руху.
</p><p style="margin-bottom: 15px;">
</p><p style="margin-bottom: 15px;">Але Монтег був уже в безпеці, сховавшись у темному , провулку; саме сюди він і йшов — годину чи, може, хвилину. Здригаючись од нічної <br>прохолоди, він озирнувся. "Жук" промчав повз нього, вискочив на середину бульвару і щез; знову вибухнув сміх, потривоживши нічну тишу, <br>і вщух.
</p><p style="margin-bottom: 15px;">
</p><p style="margin-bottom: 15px;">Йдучи в пітьмі провулком, Монтег бачив, як падали й падали з неба вертольоти, мов перші сніжинки майбутньої довгої зими.
</p><p style="margin-bottom: 15px;">
</p><p style="margin-bottom: 15px;">Будинок оповивала тиша.
</p><p style="margin-bottom: 15px;">
</p><p style="margin-bottom: 15px;">Монтег підійшов із саду, вдихаючи густий нічний росяний запах нарцисів, троянд і вологої трави. Доторкнувся до засклених дверей чорного <br>ходу, — вони були незамкнені, — прислухався і прослизнув усередину...
*PADE_END*</p><p style="margin-bottom: 15px;">
</p><p style="margin-bottom: 15px;">"Місіс Блек, ви спите? — думав він. — Я знаю, що роблю зле, але ваш чоловік чинив так само з іншими й ніколи не питав себе, добре це чи <br>ні, ніколи не замислювався й не картав себе. А тепер, оскільки ви дружина пожежника, настав і ваш час, вогонь знищить ваш дім за всі <br>будинки, які спалив ваш чоловік, за всіх людей, яких він, не задумуючись, робив нещасними".
</p><p style="margin-bottom: 15px;">
</p><p style="margin-bottom: 15px;">Будинок німував.
</p><p style="margin-bottom: 15px;">
</p><p style="margin-bottom: 15px;">Монтег сховав книжки на кухні й знову щезнув у провулку. Озирнувшись, побачив: будинок спав, як і досі, темний і спокійний.
</p><p style="margin-bottom: 15px;">
</p><p style="margin-bottom: 15px;">Він ішов через місто; в небі, наче клапті подертого паперу, кружляли вертольоти. Монтег зайшов у телефонну кабіну, що самотньо стояла <br>біля якоїсь зачиненої на ніч крамниці, й подав сигнал тривоги. Потім стояв, щулячись від нічного холоду, і чекав, коли вдалині завиють <br>пожежні сирени і "саламандри" з гуркотом помчать палити дім Блека. Сам Блек зараз на роботі, але його дружина, тремтячи від ранішнього <br>повітря, стоятиме й дивитиметься, як палає й завалюється дах її будинку. А поки що вона спокійно спить.
</p><p style="margin-bottom: 15px;">
</p><p style="margin-bottom: 15px;">На добраніч, місіс Блек.
</p><p style="margin-bottom: 15px;">
</p><p style="margin-bottom: 15px;">— Фабер!
</p><p style="margin-bottom: 15px;">
</p><p style="margin-bottom: 15px;">Стук у двері, ще, потім шепіт і чекання. Нарешті, після довгої хвилини, в маленькому будинку Фабера блимнув вогник. Ще хвилина, і задні <br>двері прочинилися.
</p><p style="margin-bottom: 15px;">
</p><p style="margin-bottom: 15px;">Вони мовчки дивились один на одного в напівмороці, Фабер і Монтег, наче не вірили власним очам. Потім Фабер поворухнувся, вхопив <br>Монтега, втяг його всередину, посадив на стілець, знову підійшов до дверей і постояв там, прислухаючись. У передранішній тиші вили <br>сирени.
</p><p style="margin-bottom: 15px;">
</p><p style="margin-bottom: 15px;">Фабер зачинив двері й повернувся до кімнати.
</p><p style="margin-bottom: 15px;">
</p><p style="margin-bottom: 15px;">Монтег сказав:
</p><p style="margin-bottom: 15px;">
</p><p style="margin-bottom: 15px;">— Я поводився, наче дурень, з самого початку й до : кінця. Мені не можна довго залишатися тут. Я йду бозна-куди.
</p><p style="margin-bottom: 15px;">
</p><p style="margin-bottom: 15px;">— Принаймні, ви натворили дурниць, намагаючись зробити добре діло, — відповів Фабер. — Я думав, ви померли. Пристрій, який я вам дав...
</p><p style="margin-bottom: 15px;">
</p><p style="margin-bottom: 15px;">— ЗгОрІВ.
</p><p style="margin-bottom: 15px;">
</p><p style="margin-bottom: 15px;">— Я чув, як брандмейстер розмовляв з вами, а потім раптом запала тиша. Я мало не пішов розшукувати вас.
</p><p style="margin-bottom: 15px;">
</p><p style="margin-bottom: 15px;">— Брандмейстер мертвий. Він побачив кульку, почув ваш голос, хотів вистежити вас. Я вбив його з вогнемета.
</p><p style="margin-bottom: 15px;">
</p><p style="margin-bottom: 15px;">Фабер сів і якийсь час мовчав.
</p><p style="margin-bottom: 15px;">
</p><p style="margin-bottom: 15px;">— Боже, як усе це могло статися? — заговорив Монтег. — Адже лише вчора все було гаразд, а сьогодні я відчуваю, що гину. Скільки разів <br>людина може гинути і все одно залишатися живою? Мені важко дихати. Бітті мертвий, а колись же він був моїм другом; Міллі покинула мене, <br>а я вважав її своєю дружиною; тепер я нічого не знаю. Мій будинок згорів, у мене немає роботи, я сам мушу втікати... По дорозі сюди я <br>підклав книжки в будинок пожежника. Господи боже мій, скільки я накоїв за один тиждень!
</p><p style="margin-bottom: 15px;">
</p><p style="margin-bottom: 15px;">— Ви зробили те, що мали зробити. Так мало статися.
</p><p style="margin-bottom: 15px;">
</p><p style="margin-bottom: 15px;">— Мабуть, так воно і є. Хоч у це я вірю, бо більше мені нема в що вірити. Я знав, що так станеться. Я вже давно відчував, як щось у <br>мені закипає, я робив одне, а думав зовсім інше. Боже, це назрівало в мені. Дивно, як воно досі не вихлюпнуло назовні. І ось я тут, щоб *PADE_END*<br>зруйнувати й ваше життя. Адже вони можуть прийти сюди!
</p><p style="margin-bottom: 15px;">
</p><p style="margin-bottom: 15px;">— Вперше за багато років я відчуваю, що знов живу, — відповів Фабер. — Відчуваю: зроблю те, що слід було б зробити дуже давно. А от <br>страху поки що немає. Може, тому, що нарешті роблю те, що треба. А може, наважившись ризикнути один раз, я вже не хочу здаватися вам <br>боягузом. Певне, мені й надалі доведеться робити ще сміливіші речі, ще більше ризикувати, аби не було вороття назад, аби знову не бути <br>легкодухим. Що ви збираєтесь робити?
</p><p style="margin-bottom: 15px;">
</p><p style="margin-bottom: 15px;">— Тікати.
</p><p style="margin-bottom: 15px;">
</p><p style="margin-bottom: 15px;">— Ви знаєте, що оголошено війну?
</p><p style="margin-bottom: 15px;">
</p><p style="margin-bottom: 15px;">— Чув.
</p><p style="margin-bottom: 15px;">
</p><p style="margin-bottom: 15px;">— Господи, як дивно! — вигукнув старий. — Війна здається чимсь далеким через ваші власні турботи.
</p><p style="margin-bottom: 15px;">
</p><p style="margin-bottom: 15px;">— Я не мав часу думати про неї. — Монтег витяг з кишені стодоларовий папірець. — Ось, візьміть, хай буде у вас, витрачайте ці гроші, як <br>вважатимете за потрібне, коли я піду.
</p><p style="margin-bottom: 15px;">
</p><p style="margin-bottom: 15px;">— Але...
</p><p style="margin-bottom: 15px;">
</p><p style="margin-bottom: 15px;">— Може, до обіду мене вже не буде живого; використайте їх для вашої справи.
</p><p style="margin-bottom: 15px;">
</p><p style="margin-bottom: 15px;">Фабер кивнув.
</p><p style="margin-bottom: 15px;">
</p><p style="margin-bottom: 15px;">— Спробуйте дістатися до річки, якщо зможете; потім ідіть берегом, там є покинута залізнична колія, вона веде з міста в глиб країни, <br>отож тримайтеся її. Тепер шляхи сполучення в основному повітряні, більшість залізниць занедбані, однак ця залишилась, іржавіє потроху. <br>Я чув, нібито в глушині подекуди ще є табори бродяг. Мандрівні табори, як їх називають. Треба тільки відійти далі від міста й добре <br>придивлятися. Кажуть, ніби вздовж залізничної колії до Лос-Анджелеса можна зустріти чимало колишніх вихованців Гарвардського <br>університету. Багатьох із них розшукує поліція, їм не можна жити в містах. Але їм усе-таки пощастило вижити. їх небагато, уряд, <br>очевидно, не вважає їх такими небезпечними, щоб розшукувати за містом. Певний час ви можете переховуватися в них, а потім спробуйте <br>знайти мене в Сент-Луїсі. Я вирушу туди сьогодні о п'ятій годині ранку, автобусом, хочу зустрітися з тим старим друкарем. Боже, і я <br>нарешті почав ворушитися. Ваші гроші підуть на добру справу. Спасибі, Монтег, хай вас береже бог. Може, хочете трохи поспати?
</p><p style="margin-bottom: 15px;">
</p><p style="margin-bottom: 15px;">— Ні, краще піду.
</p><p style="margin-bottom: 15px;">
</p><p style="margin-bottom: 15px;">— Давайте подивимось, що воно там робиться. Фабер квапливо провів Монтега до спальні й відсунув •
</p><p style="margin-bottom: 15px;">
</p><p style="margin-bottom: 15px;">одну з картин на стіні; під нею був невеличкий телевізійний екран, розміром з поштову листівку.
</p><p style="margin-bottom: 15px;">
</p><p style="margin-bottom: 15px;">— Мені завжди хотілося мати маленький екран, щоб можна було, коли захочу, затуляти його долонею, а не ці величезні стіни, які <br>приголомшують тебе криком. Ось ДИВІТЬСЯ.
</p><p style="margin-bottom: 15px;">
</p><p style="margin-bottom: 15px;">Він увімкнув екран.
</p><p style="margin-bottom: 15px;">
</p><p style="margin-bottom: 15px;">— Монтег, — промовив телевізор і засвітився. — МОНТЕГ, — виразно повторив голос диктора. — Гай Монтег. Усе ще на волі. Пошук провадять <br>поліцейські вертольоти. З сусіднього району привезено іншого механічного пса... Монтег і Фабер перезирнулися.
</p><p style="margin-bottom: 15px;">
</p><p style="margin-bottom: 15px;">— ...Механічний пес діє бездоганно. Цей чудовий пристрій жодного разу не помилився відтоді, як його вперше застосували для розшуку <br>злочинців. Наша телевізійна компанія пишається тим, що їй надана можливість з телевізійною камерою, встановленою на вертольоті, стежити <br>за механічним шукачем, як тільки він вирушить по сліду злочинця...
*PADE_END*</p><p style="margin-bottom: 15px;">
</p><p style="margin-bottom: 15px;">Фабер налив у склянки віскі.
</p><p style="margin-bottom: 15px;">
</p><p style="margin-bottom: 15px;">— Нам зараз не завадить випити. Вони випили.
</p><p style="margin-bottom: 15px;">
</p><p style="margin-bottom: 15px;">— ...Нюх механічного собаки такий чутливий, що він може запам'ятати десять тисяч індивідуальних запахів і вистежити будь-кого з цих <br>десяти тисяч людей без додаткового настроювання!
</p><p style="margin-bottom: 15px;">
</p><p style="margin-bottom: 15px;">Легкий дрож перебіг по тілу Фабера. Він обвів поглядом стіни, двері, дверну ручку, стілець, на якому сидів Монтег. Той помітив погляд. <br>Вони обидва поквапливо оглянули кімнату, і Монтег відчув, як розширилися його ніздрі, наче він сам намагався вистежити себе, наче його <br>нюх настільки загострився, що він сам міг по запаху знайти свій слід, залишений у повітрі, наче раптом стало видно мікроскопічні <br>крапельки поту на дверній ручці, там, де він узявся рукою, — їх було дуже багато, вони виблискували, мов підвіски маленької люстри; він, <br>Монтег, був повсюди, в усьому, на всьому, всередині й назовні, він був світляною хмарою, привидом, — і від нього важко було дихати. Він <br>бачив, .як Фабер затамував подих, мов боявся разом з повітрям втягнути в себе тінь утікача, чи може, боявся перейнятися його випарами й <br>запахами.
</p><p style="margin-bottom: 15px;">
</p><p style="margin-bottom: 15px;">— Зараз механічного пса висадять з вертольота на місці пожежі!
</p><p style="margin-bottom: 15px;">
</p><p style="margin-bottom: 15px;">На екранчику виник спалений будинок, юрба і щось на землі, прикрите простирадлом, а в небі — вертоліт, який коливався, наче химерна <br>квітка.
</p><p style="margin-bottom: 15px;">
</p><p style="margin-bottom: 15px;">"Отже, вони вирішили будь-що виграти, — подумав Монтег. — Вистава триває, за годину може розпочатися війна..."
</p><p style="margin-bottom: 15px;">
</p><p style="margin-bottom: 15px;">Як зачарований, боячись поворухнутися, Монтег стежив за подіями. Все це здавалось йому дуже далеким і ніяк його не стосувалося; ніби <br>він дивився якусь драму, чиюсь драму, досить цікаву, але чужу, хоч і відчував дивне задоволення. "Адже все це робиться через мене, — <br>подумав нараз, — боже мій, це ж усе через мене!"
</p><p style="margin-bottom: 15px;">
</p><p style="margin-bottom: 15px;">Якби він захотів, то міг би залишитися тут і, зручно влаштувавшись, простежити гонитву до кінця, крок за кроком, по провулках і вулицях, <br>по широких безлюдних бульварах, через лужки та ігрові майданчики, затримуючись подекуди разом із диктором для необхідних пояснень, і <br>знову по провулках аж до охопленого полум'ям будинку Блеків, і нарешті знову сюди, до цього помешкання, де вони з Фабером сидять і п'<br>ють віскі, а електронне чудовисько, безмовне, як сама смерть, тим часом уже обнюхує його недавній слід, зупинившись он під тим вікном. <br>Тепер Монтег може, якщо схоче, підвестись і, не зводячи очей з телевізора, підійти до вікна, висунутися, потім озирнутись і побачити <br>себе на яскравому екрані як головного героя драми, як знаменитість, про котру всі говорять, на котру всі дивляться, — в інших вітальнях <br>його бачитимуть об'ємним, в повний зріст, у кольоровому зображенні! І якщо він не забариться тієї останньої хвилини, то зможе за мить <br>до того, як піти в небуття, побачити: прокаїнова голка пронизує його заради блага й щастя тих багатьох людей, яких усього кілька хвилин <br>тому збудило нестямне виття сирен, і тепер вони втупилися в телевізорні стіни, стежачи за незвичайними ловами, за полюванням на <br>великого звіра, за драмою з єдиною дійовою особою.
</p><p style="margin-bottom: 15px;">
</p><p style="margin-bottom: 15px;">Чи встигне він сказати своє останнє слово? Коли на очах у двадцяти чи тридцяти мільйонів глядачів пес ухопить його, чи не має він, <br>Монтег, однією фразою чи одним словом підсумувати все своє життя так, щоб ці слова ще довго залишалися з ними після того, як пес, <br>зімкнувши й розімкнувши свої металеві щелепи, відскочить і побіжить геть у пітьму, а телевізійні камери, завмерши, стежитимуть за <br>звіром, що, зменшуючись, зникає вдалині— чудовий кінець! Як йому знайти таке слово, кілька слів, щоб обпалити вогнем обличчя цих людей, <br>збудити їх?
</p><p style="margin-bottom: 15px;">
</p><p style="margin-bottom: 15px;">— Дивіться, — прошепотів Фабер.
</p><p style="margin-bottom: 15px;">
</p><p style="margin-bottom: 15px;">З вертольота повільно спускалося щось, не схоже ні на машину, ані на тварину, не мертве й не живе, воно випромінювало бліде зеленаве <br>світло. Ось воно стоїть біля димучих руїн Монтегового будинку, під ніс йому тицяють вогнемет, покинутий Монтегом. Чується дзижчання, <br>клацання, гудіння.
</p><p style="margin-bottom: 15px;">
*PADE_END*</p><p style="margin-bottom: 15px;">Монтег струснув головою, підвівся, допив віскі.
</p><p style="margin-bottom: 15px;">
</p><p style="margin-bottom: 15px;">— Час іти. Шкода, що все так трапилося.
</p><p style="margin-bottom: 15px;">
</p><p style="margin-bottom: 15px;">— Шкода? Чого? Мене? Мого будинку? Я все це заслужив. Тікайте, бога ради. Може, мені пощастить затримати їх тут...
</p><p style="margin-bottom: 15px;">
</p><p style="margin-bottom: 15px;">— Стривайте. Яка користь, коли й вас вони знайдуть? Після того, як я піду, спаліть покривало з цього ліжка — я доторкався до нього. <br>Спаліть у печі стілець — я сидів на ньому. Протріть спиртом меблі, ручки на дверях. Спаліть доріжку в вітальні. Ввімкніть повністю <br>вентиляцію.. у всіх кімнатах, посипте все нафталіном, якщо він у вас є. Потім увімкніть на всю потужність вашу поливальну систему в <br>саду, а доріжки полийте з шланга. Може, пощастить знищити слід...
</p><p style="margin-bottom: 15px;">
</p><p style="margin-bottom: 15px;">Фабер потис йому руку.
</p><p style="margin-bottom: 15px;">
</p><p style="margin-bottom: 15px;">— Я все зроблю. Хай вам щастить. Якщо ми обидва залишимося живими, то наступного тижня чи ще за тиждень зв'яжіться зі мною. Сент-Луїс, <br>центральний поштамт, до запитання. Шкода, що не можу тепер підтримувати з вами зв'язок — це було б добре для нас обох, але, на жаль, <br>немає другої слухової кульки. Розумієте, я ніколи не сподівався, що мій прилад знадобиться. От старий дурень! Навіть і не подумав! <br>Нерозумно, вельми нерозумно. І зараз, коли ця зелена кулька вкрай потрібна, у мене її нема. А тепер — ідіть!
</p><p style="margin-bottom: 15px;">
</p><p style="margin-bottom: 15px;">— Ще одне. Дайте мені чимшвидше валізу, покладіть у неї який-небудь свій старий одяг — зношений костюм, сорочку, старі черевики, <br>шкарпетки, всякий непотріб...
</p><p style="margin-bottom: 15px;">
</p><p style="margin-bottom: 15px;">Фабер пішов і за хвилину повернувся. Вони заклеїли шпарини картонної валізи липкою стрічкою.
</p><p style="margin-bottom: 15px;">
</p><p style="margin-bottom: 15px;">— Щоб не вивітрився старий запах Фабера, — промовив Фабер, спітнівши від зусиль.
</p><p style="margin-bottom: 15px;">
</p><p style="margin-bottom: 15px;">Монтег узяв віскі й побризкав ним поверхню валізи.
</p><p style="margin-bottom: 15px;">
</p><p style="margin-bottom: 15px;">— Зовсім не треба, щоб пес одразу почув два запахи. Можна мені взяти з собою решту віскі? Воно мені ще придасться пізніше... Хоч би <br>наша робота не пропала марно!..
</p><p style="margin-bottom: 15px;">
</p><p style="margin-bottom: 15px;">Вони знов потисли один одному руки і, рушивши до дверей, ще раз поглянули на телевізор. Пес ішов по сліду повільно, безшумно, <br>принюхувався до нічного вітру. Над ним ширяли вертольоти з телевізійними камерами. Пес дістався до першого провулка.
</p><p style="margin-bottom: 15px;">
</p><p style="margin-bottom: 15px;">— Прощайте!
</p><p style="margin-bottom: 15px;">
</p><p style="margin-bottom: 15px;">Монтег тихенько шмигнув на двір і побіг, стискаючи в руці напівпорожню валізу. Він чув, як запрацювала поливальна система, сповнюючи <br>передранішнє повітря шумом дощу, — спочатку тихим, потім дедалі сильнішим і рівнішим. Вода лилась на садові доріжки і струмками <br>жебоніла на вулицю. Кілька краплин упали на Монтегове обличчя. Йому почулось, ніби старий щось крикнув йому на прощання, чи, може, це <br>тільки здалося?
</p><p style="margin-bottom: 15px;">
</p><p style="margin-bottom: 15px;">Він швидко біг від будинку до річки.
</p><p style="margin-bottom: 15px;">
</p><p style="margin-bottom: 15px;">Монтег тікав.
</p><p style="margin-bottom: 15px;">
</p><p style="margin-bottom: 15px;">Він відчував наближення механічого пса — немов подих осені, холодний, сухий і легкий, наче подув вітру, від якого навіть не хитається <br>трава, не грюкають віконниці, не тремтить тінь від листя на білих плитках тротуарів. Своїм бігом механічний пес не порушував спокою <br>навколишнього світу. Він ніс із собою тишу, і Монтег, тікаючи з міста, відчував, як ця тиша нагромаджується, тисне на нього. Тягар тиші <br>ставав важчий — і Монтег ще прудкіше кинувся вперед.
</p><p style="margin-bottom: 15px;">
</p><p style="margin-bottom: 15px;">Дорогою до річки він кілька разів зупинявся перевести подих, заглядав у тьмяно освітлені вікна розбуджених будинків, бачив обриси людей, *PADE_END*<br>які у своїх вітальнях дивилися на стіни, де, наче хмарка неонових випарів, то з'являвся, то зникав механічний пес, вихоплюючись то тут, <br>то там на своїх павучих лаписьках. Ось він на Елмтеррас, на вулиці Лінкольна, в Дубовій, у Парковій алеї, ось у провулку, що веде до <br>Фаберового будинку!
</p><p style="margin-bottom: 15px;">
</p><p style="margin-bottom: 15px;">"Біжи, — наказував собі Монтег, — не зупиняйся, біжи, не барися!"
</p><p style="margin-bottom: 15px;">
</p><p style="margin-bottom: 15px;">На екрані — будинок Фабера; поливальна система на повну потужність розбризкувала водяні струмені в нічному повітрі.
</p><p style="margin-bottom: 15px;">
</p><p style="margin-bottom: 15px;">Пес, затремтівши, зупинився.
</p><p style="margin-bottom: 15px;">
</p><p style="margin-bottom: 15px;">Ні, Монтег розпачливо вчепився в підвіконня. Тільки не туди! Я тут, сюди!
</p><p style="margin-bottom: 15px;">
</p><p style="margin-bottom: 15px;">Прокаїнова голка вистромилась і сховалася, знову вистромилась і знов сховалася. З вістря впала прозора краплина дурману, що породжує <br>сни, від яких нема пробудження; голка зникла в пащі собаки.
</p><p style="margin-bottom: 15px;">
</p><p style="margin-bottom: 15px;">Монтегові перехопило подих, наче його вдарили кулаком під груди.
</p><p style="margin-bottom: 15px;">
</p><p style="margin-bottom: 15px;">Механічний пес повернув і кинувся бігти провулком, геть від Фаберового дому.
</p><p style="margin-bottom: 15px;">
</p><p style="margin-bottom: 15px;">Монтег глянув на небо. Вертольоти наближалися щільною зграєю, наче мошва, що злітається на світло.
</p><p style="margin-bottom: 15px;">
</p><p style="margin-bottom: 15px;">Монтег насилу змусив себе пригадати: це ж не якась вигадана сценка, що привернула його увагу на шляху до річки; це він сам дивиться, як <br>розігрується його власна шахова партія.
</p><p style="margin-bottom: 15px;">
</p><p style="margin-bottom: 15px;">Він голосно закричав, щоб прийти до тями і відірватись од вікна останнього будинку на цій вулиці, від того, що він бачив там. До дідька! <br>І він побіг. Провулок, вулиця, провулок, вулиця, і, нарешті, запах річки. Підняв ногу, опустив, лівою, правою. Якщо зараз на нього <br>наведуть телевізійні камери,глядачі побачать двадцять мільйонів Монтенгів, що біжать, — як у давньому кіноводевілі з поліцаями і <br>злочинцями, з переслідувачами й переслідуваними, з мисливцями й звіриною: він бачив цей водевіль тисячу разів. За Монтегом женуться <br>зараз двадцять мільйонів гончаків; вони перескакують у вітальнях з правої стіни на середню, з неї — на ліву, щоб щезнути, а тоді знову <br>вискочити на праву стіну, перейти на середню, на ліву — і так без кінця.
</p><p style="margin-bottom: 15px;">
</p><p style="margin-bottom: 15px;">Монтег встромив у вухо "черепашку".
</p><p style="margin-bottom: 15px;">
</p><p style="margin-bottom: 15px;">— Поліція пропонує жителям Елм-террас зробити так:_ хай кожен, хто живе в будь-якому будинку на будь-якій вулиці цього району, <br>відчинить двері свого дому чи визирне у вікно. Втікачеві не вдасться сховатись, якщо всі одночасно виглянуть зі своїх будинків. <br>Приготуйтеся!
</p><p style="margin-bottom: 15px;">
</p><p style="margin-bottom: 15px;">Авжеж! І як це вони раніше не додумалися до цього? Чому досі так не зробили? Всім підвестися, всім виглянути разом! Втікачеві не <br>сховатись! Єдиний чоловік, що біжить нічним містом, єдиний чоловік, що випробовує зараз міць своїх ніг!
</p><p style="margin-bottom: 15px;">
</p><p style="margin-bottom: 15px;">— Лічимо до десяти. Один! Два! Він відчув, як усе місто підвелось.
</p><p style="margin-bottom: 15px;">
</p><p style="margin-bottom: 15px;">— Три!
</p><p style="margin-bottom: 15px;">
</p><p style="margin-bottom: 15px;">Все місто повернулося до тисяч своїх дверей. Скоріше! Лівою, правою!
</p><p style="margin-bottom: 15px;">
</p><p style="margin-bottom: 15px;">— Чотири!
</p><p style="margin-bottom: 15px;">
</p><p style="margin-bottom: 15px;">Люди, мов сновиди, рушили до виходу.
</p><p style="margin-bottom: 15px;">
*PADE_END*</p><p style="margin-bottom: 15px;">— П'ять!
</p><p style="margin-bottom: 15px;">
</p><p style="margin-bottom: 15px;">їхні руки доторкнулися до дверних ручок.
</p><p style="margin-bottom: 15px;">
</p><p style="margin-bottom: 15px;">Від річки віяло прохолодою, як після зливи. Горло в Монтега пересохло, очі запалилися від бігу. Він закричав, наче цей крик міг <br>підштовхнути його, допомогти пробігти останню сотню кроків.
</p><p style="margin-bottom: 15px;">
</p><p style="margin-bottom: 15px;">— Шість, сім, вісім!
</p><p style="margin-bottom: 15px;">
</p><p style="margin-bottom: 15px;">На тисячах дверей повернулися ручки.
</p><p style="margin-bottom: 15px;">
</p><p style="margin-bottom: 15px;">— Дев'ять!
</p><p style="margin-bottom: 15px;">
</p><p style="margin-bottom: 15px;">Він проминув останній ряд будинків, побіг схилом униз, до темної рухливої маси.
</p><p style="margin-bottom: 15px;">
</p><p style="margin-bottom: 15px;">— Десять!
</p><p style="margin-bottom: 15px;">
</p><p style="margin-bottom: 15px;">Двері в усіх будинках розчахнулися.
</p><p style="margin-bottom: 15px;">
</p><p style="margin-bottom: 15px;">Він уявив собі тисячі й тисячі облич, що вдивляються в темряву дворів, провулків, у небо; бліді, перелякані, вони ховаються за <br>фіранками; наче сірі звірки, визирають вони зі своїх електричних нір; обличчя з сірими безбарвними очицями, сірими губами й сірими <br>думками, що ледь пробиваються крізь задубілу плоть.
</p><p style="margin-bottom: 15px;">
</p><p style="margin-bottom: 15px;">Але Монтег був уже біля річки.
</p><p style="margin-bottom: 15px;">
</p><p style="margin-bottom: 15px;">Він занурив руки у воду, аби пересвідчитись, що це йому не мариться. Роздягся у пітьмі догола, сполоснув тіло, руки, ноги й голову <br>холодною водою, пив її, дихав нею. Потім натягнув на себе старий Фаберів одяг, взув його черевики, а свій одяг кинув у річку й дивився, <br>як вода несе його геть. Тримаючи в руках валізу, пішов по воді від берега, поки відчував під ногами дно; а тоді його підхопила течія й <br>понесла в темряву. Він уже проплив ярдів із триста за течією, коли механічний пес прибіг до річки. Вгорі свистіли величезні пропелери <br>вертольотів. Снопи світла падали на воду, і Монтег пірнув, рятуючись од сліпучого блиску, схожого на сяйво сонця, що раптом проглянуло <br>крізь хмари. Він відчув, як річка м'яко несе його далі й далі, в пітьму. Зненацька промені прожекторів перекинулися на берег, <br>вертольоти повернули до міста, наче натрапили на новий слід, і незабаром зникли. Зник і пес. Залишилися тільки холодна річка і Монтег, <br>який плив серед раптової тиші, віддаляючись од міста, вогнів і погоні, віддаляючись геть від усього.
</p><p style="margin-bottom: 15px;">
</p><p style="margin-bottom: 15px;">Йому ввижалося, ніби він щойно спустився зі сцени, полишивши там юрму акторів, чи прийшов з надзвичайного спіритичного сеансу з <br>балакучими привидами. Із страшного нереального світу він поступово переходив у світ реальний, але поки що не міг сприйняти його <br>реальності, бо світ той був ще не знаний.
</p><p style="margin-bottom: 15px;">
</p><p style="margin-bottom: 15px;">Повз нього пропливали темні береги: річка несла його тепер серед пагорбів. Уперше за багато літ він бачив над собою зірки, безкінечний <br>кругообіг сяйливих вогнів.
</p><p style="margin-bottom: 15px;">
</p><p style="margin-bottom: 15px;">Велетенська колісниця Джаггернаута' котилася по небу, погрожуючи розчавити і знищити Монтега.
</p><p style="margin-bottom: 15px;">
</p><p style="margin-bottom: 15px;">Коли валіза наповнилася водою і потонула, Монтег перевернувся на спину. Річка ліниво й лагідно несла свої води, віддаляючись від людей, <br>які снідали тінями, обідали димом, а вечеряли туманом. Річка була справжня; вона легенько обіймала Монтега, не квапила його, давала час <br>обміркувати події цього місяця, цього року, всього, життя. Він прислухався до спокійного биття серця. Йог* думки також були спокійні, <br>вони не мчали, як досі, наввипередки з шаленими потоками крові в його судинах.
</p><p style="margin-bottom: 15px;">
</p><p style="margin-bottom: 15px;">Місяць низько висів у небі. Місяць і місячне світло. Звідки воно? Гаразд, від сонця. А сонце звідки бере своє світло? Воно палає <br>власним вогнем. Горить і горить, день у день, вічно. Сонце і час. Сонце, час, вогонь. Палючий вогонь. Річка ніжно колисала Монтега. *PADE_END*<br>Палючий вогонь. Сонце й годинники на землі, що відраховують час. Все це злилось у свідомості Монтега, стало єдністю. Після багатьох <br>років плавання у житейських хвилях і кількох хвилин плавання у цій річці він зрозумів, чому більше ніколи нічого не повинен спалювати.
</p><p style="margin-bottom: 15px;">
</p><p style="margin-bottom: 15px;">Сонце горить щодня. Воно спалює Час. Всесвіт мчить по колу і обертається круг своєї осі, а Час спалює роки й людей, спалює сам, без <br>допомоги Монтега. Отже, якщо він, Монтєг, разом з іншими пожежниками спалюватиме те, що створене людьми, а Сонце спалюватиме Час, то <br>згорить геть усе!
</p><p style="margin-bottom: 15px;">
</p><p style="margin-bottom: 15px;">Хтось із них має зупинитися. Сонце, звичайно, не зупиниться. Отже, виходить, повинен зупинитися він, Монтег, і повинні зупинитися люди, <br>з якими він працював пліч-о-пліч ще кілька годин тому. Десь ізнову має початися процес збереження й накопичення духовних цінностей, <br>хтось має знову зібрати й зберегти все, що створила людина, зберегти в книжках, платівках, в людських умах, будь-якою ціною вберегти <br>від молі, плісняви, іржі, гниття і паліїв. Світ повен людей, великих і малих. Незабаром народиться новий фах — фах людей, що <br>виготовляють вогнетривку одежу для людства.
</p><p style="margin-bottom: 15px;">
</p><p style="margin-bottom: 15px;">Він відчув, що ноги торкнулися дна, встеленого рінню з піском. Течія прибила його до берега.
</p><p style="margin-bottom: 15px;">
</p><p style="margin-bottom: 15px;">(1) Джаггернаут (інд. міф.) — одне з втілень бога Вішну; образно — безжалісна невблаганна сила.
</p><p style="margin-bottom: 15px;">
</p><p style="margin-bottom: 15px;">Він огледівся — перед ним лежала темна рівнина, схожа на величезну безформну чорну істоту, безоку та безлику, що мала тільки довжину і <br>простяглася на тисячі безконечних миль; зелені пагорби й ліси чекали до себе Монтега.
</p><p style="margin-bottom: 15px;">
</p><p style="margin-bottom: 15px;">Йому не хотілося покидати лагідні води річки. Він боявся, що на березі його спостигне механічний пес. Боявся, що шалений вітер од <br>вертолітних гвинтів виверне з корінням дерева.
</p><p style="margin-bottom: 15px;">
</p><p style="margin-bottom: 15px;">Але повіяв лише звичайний осінній вітерець, спокійний і лагідний, як річка, що текла поруч. Чому пес не переслідує його? Чому погоня <br>повернула до міста? Монтег прислухався. Тиша. Тиша.
</p><p style="margin-bottom: 15px;">
</p><p style="margin-bottom: 15px;">"Міллі, — подумав він. — Подивись навколо. Прислухайся! Нікого й нічого. Як тихо, Міллі! Цікаво, як ти повелася б. Либонь, закричала б: "<br>Замовкни! Замовкни!" Міллі, Міллі". Йому стало сумно.
</p><p style="margin-bottom: 15px;">
</p><p style="margin-bottom: 15px;">Міллі не було, не було й механічного пса. З далеких лук долинав сухий запах сіна, нагадував йому про давно минуле. Монтег раптом <br>пригадав, як у дитинстві побував на фермі. То був один з найщасливіших днів у його житті: він відкрив для себе, що за сімома завісами <br>нереальності, за телевізорними стінами віталень і за бляшаним міським валом є світ, де на луках пасуться корови, гавкають і ганяються <br>за білими вівцями собаки, в теплому мулі ставків опівдні хлюпаються свині.
</p><p style="margin-bottom: 15px;">
</p><p style="margin-bottom: 15px;">Сухий запах сіна і плюскіт води навіяли дивне відчуття, ніби він спить на свіжому сіні в порожньому сараї за самітньою фермою, далеко <br>від галасливих доріг, коло старосвітського вітряка, крила якого тихо порипують над головою, наче рахують пролітаючі роки. Ото й справді <br>полежати б на сіні, як тоді, дослухаючись до нічного шереху звірів і комах, до шелесту дерев, до найменших порухів і звуків.
</p><p style="margin-bottom: 15px;">
</p><p style="margin-bottom: 15px;">Уночі, думалося, він, може, почує внизу чиюсь ходу. Він стрепенеться і сяде. Кроки віддаляться. Він знов ляже й почне дивитись у <br>віконце сінника. І тієї нічної години побачить, як гаснуть вогні в будинку фермера, і прекрасна дівчина сяде біля темного вікна й почне <br>розчісувати коси. її важко буде розгледіти, але її лице нагадає йому лице тієї дівчини, яку він знав колись, у далекому-далекому <br>минулому: та дівчина раділа дощу, вона не боялася вогненних світляків, вона знала, що буде, коли потерти кульбабою підборіддя. Дівчина <br>одійде од вікна. потім з'явиться нагорі, у своїй залитій місячним сяйвом.; світлиці. А він, прислухаючись до голосу смерті, до гуркоту <br>реактивних літаків, що розколюють темне небо навпіл аж до обрію, лежатиме у своєму безпечному сховищі, дивитиметься на дивні, незнані <br>зірки, що опускав ються за крайнебо, відступаючи перед ніжними барвами світання.
</p><p style="margin-bottom: 15px;">
</p><p style="margin-bottom: 15px;">Вранці йому б не хотілося спати, бо теплі запахи й дива заміської ночі наповнили б його тіло снагою, воно відпочило б, хоч він цілу ніч <br>не заплющив очей, і цілу ніч на вустах у нього вигравала б усмішка.
</p><p style="margin-bottom: 15px;">
</p><p style="margin-bottom: 15px;">А внизу, біля драбини, його підстерігатиме ще одне і диво, зовсім неймовірне. Він обережно спуститься з сін— ника, освітлений рожевим *PADE_END*<br>світлом молодого ранку, сповнений радості, що живе в цьому світі, й застигне, поба чивши це маленьке диво, і, схилившись, торкнеться <br>його.
</p><p style="margin-bottom: 15px;">
</p><p style="margin-bottom: 15px;">Коло підніжжя драбини він побачить кухоль свіжого молока, кілька яблук і грушу.
</p><p style="margin-bottom: 15px;">
</p><p style="margin-bottom: 15px;">Більше йому нічого не треба. Ознака того, що величезний світ готовий прийняти його і дати йому час подумати про все, про що він повинен <br>подумати.
</p><p style="margin-bottom: 15px;">
</p><p style="margin-bottom: 15px;">Кухоль молока, яблуко, груша.
</p><p style="margin-bottom: 15px;">
</p><p style="margin-bottom: 15px;">Він вийшов з води.
</p><p style="margin-bottom: 15px;">
</p><p style="margin-bottom: 15px;">Берег ринув на нього, мов величезна хвиля прибою. Темрява, і ця місцевість, і мільйон запахів, які долинали з вітром, що холодив мокре <br>тіло, — все це разом навалилося на Монтега. Він сахнувся від приголомшливої пітьми, звуків, запахів. У вухах дзвеніло, в голові <br>паморочилося. Зірки полум'яними метеорами летіли йому назустріч. Монтегові захотілося знов пірнути в річку, і хай лінива течія несе <br>його кудись, байдуже куди. Темне громаддя берега нагадало йому випадок із дитинства, коли він купався, а велетенська хвиля (найбільша <br>хвиля, яку він будь-коли бачив), що взялася не знати звідки, збила його з ніг, оглушила, жбурнула в зелену темряву, обпалила рот, ніс, <br>шлунок солоною водою. Надто багато води!
</p><p style="margin-bottom: 15px;">
</p><p style="margin-bottom: 15px;">А тут було надто багато землі.
</p><p style="margin-bottom: 15px;">
</p><p style="margin-bottom: 15px;">І раптом у пітьмі, шо стіною стояла перед ним, — шурхіт, чиясь тінь, двоє очей. Наче сама ніч дивилася на нього. Наче ліс бачив його.
</p><p style="margin-bottom: 15px;">
</p><p style="margin-bottom: 15px;">Механічний пес!
</p><p style="margin-bottom: 15px;">
</p><p style="margin-bottom: 15px;">Стільки пробігти, так намучитися, так утомитися, мало не втопитись, стільки перестраждати — і, коли вже думаєш, що ти в безпеці й з <br>легким серцем виходиш на берег, раптом... Механічний пес!
</p><p style="margin-bottom: 15px;">
</p><p style="margin-bottom: 15px;">Монтег несамовито закричав, закричав передсмертним криком: він уже більше не міг цього витримати...
</p><p style="margin-bottom: 15px;">
</p><p style="margin-bottom: 15px;">Тінь метнулась вбік. Очі щезли. Сухим дощем посипалося листя.
</p><p style="margin-bottom: 15px;">
</p><p style="margin-bottom: 15px;">Монтег був сам у пущі.
</p><p style="margin-bottom: 15px;">
</p><p style="margin-bottom: 15px;">Олень. Монтег почув різкий запах мускусу, змішаний із запахом крові й дихааня звіра, запах кардамону, моху, амброзії; дерева бігли на <br>нього з глупої ночі, відступали, знов кидалися вперед і знову відходили в такт його серцебиттю, що відлунювало в скронях.
</p><p style="margin-bottom: 15px;">
</p><p style="margin-bottom: 15px;">Земля була встелена листям. Тут, мабуть, мільйони листків. Монтег ішов, наче вбрід переходив суху річку, що пахла гвоздиками й теплим <br>пилом. Скільки різних запахів! Ось наче запах сирої картоплини, коли її розріжеш, холодну, білу від місячного сяйва, під яким вона <br>пролежала майже цілу ніч. Ось пахощі маринованих огірків, ось запах петрушки, що лежить на кухонному столі. Слабкий дух жовтої гірчиці <br>зі слоїка. Запах повних гвоздик із сусіднього саду. Він опустив руку; стеблина торкнулась його долоні, мов дитина, погладила. Монтег <br>понюхав пальці — вони пахли локрицею.
</p><p style="margin-bottom: 15px;">
</p><p style="margin-bottom: 15px;">Він зупинився, вдихаючи запахи землі; що глибше він їх удихав, то відчутнішим ставав для нього навколишній світ. Порожнечі в Монтегові <br>вже не було. Тут є чим наповнити себе. І тепер завжди так буде. Спотикаючись, він брів по сухому прибою листя. І раптом у цьому світі <br>незвичайного — щось знайоме. Нога зачепилася за щось — воно глухо задзвеніло. Він провів рукою по землі — праворуч, ліворуч. Залізнична <br>колія.
</p><p style="margin-bottom: 15px;">
</p><p style="margin-bottom: 15px;">Покинута колія бігла від міста по країні, крізь гаї та ліси, вздовж річки.
</p><p style="margin-bottom: 15px;">
*PADE_END*</p><p style="margin-bottom: 15px;">Дорога, якою треба йти, хоч би куди вона привела. Це була єдина знайома річ серед новизни, той чарівний талісман, який ще знадобиться <br>йому, до якого він може Доторкнутися рукою, відчути під ногами, поки йтиме крізь зарості ожини, крізь моря запахів, доторків, відчуттів, <br>крізь шелести й зітхання лісу. Він рушив по шпалах.
</p><p style="margin-bottom: 15px;">
</p><p style="margin-bottom: 15px;">І, здивувавшись, раптом відчув, що напевне знає щось таке, чого, однак, не зміг би довести: колись давно Кларіс теж проходила тут.
</p><p style="margin-bottom: 15px;">
</p><p style="margin-bottom: 15px;">Через півгодини, змерзлий, обережно ступаючи по шпалах, гостро відчуваючи, як весь він — тіло, обличчя, рот, очі — всотує пітьму, як у <br>вухах гудуть лісові звук", а ноги кровоточать від колючок і горять од кропиви, вій побачив попереду вогонь.
</p><p style="margin-bottom: 15px;">
</p><p style="margin-bottom: 15px;">Вогонь блиснув, щез, знову з'явився — блимав, наче око. Монтег завмер: здавалося, цей вогник можна загасити одним подихом. Але вогник <br>горів, і Монтег почав підкрадатися до нього. Минуло не менше п'ятнадцяти хвилин, перш ніж йому вдалося підійти досить близько — він <br>зупинився і, причаївшись, почав дивитися на вогонь. Полум'я повільно коливалося, вигравало білим і червоним; воно здалося Монтегу <br>якимсь дивним, бо було зовсім не таке, до якого він звик.
</p><p style="margin-bottom: 15px;">
</p><p style="margin-bottom: 15px;">Вогонь нічого не спалював: він грів!
</p><p style="margin-bottom: 15px;">
</p><p style="margin-bottom: 15px;">Монтег бачив руки — вони простягалися до вогню; видно тільки руки людей — тіла тонули в темряві. Над руками — застиглі обличчя; їх <br>оживляли лише тремтливі виблиски полум'я. Монтег і не уявляв, що вогонь може бути таким. Він і не гадав, що вогонь може не тільки <br>забирати, а й давати. Навіть запах у нього був інший.
</p><p style="margin-bottom: 15px;">
</p><p style="margin-bottom: 15px;">Монтег стояв отак бозна-скільки, охоплений безглуздим, але приємним почуттям, ніби він — лісовий звір,, світло вогнища виманило його з <br>пущі. У нього були вологі очі, густі вії, гладенька шкіра, шершавий ніс, рати— : ці, гіллясті роги, а кров, якби пролилася на землю, <br>запахла б осінню. Він довго стояв, дослухаючись до теплого тріскоту полум'я.
</p><p style="margin-bottom: 15px;">
</p><p style="margin-bottom: 15px;">Навколо вогнища панував спокій, спокій проступав на обличчях людей, і було доволі часу посидіти під деревами біля покинутої залізничної <br>колії й подивитись на світ, охопити його поглядом, наче він скупчився отут, коло цього багаття, наче світ — це шматок сталі, а люди <br>мусять перекувати його. І не тільки вогонь здавався інакшим. Тиша також була інакша. Монтег рушив до цієї особливої тиші, від якої, <br>здавалося, залежала доля світу.
</p><p style="margin-bottom: 15px;">
</p><p style="margin-bottom: 15px;">Потім почулися голоси; люди про щось балакали, але він не міг добрати, про що саме. Голоси то злітали, то плавно спадали — перед людьми <br>був цілий світ, і вони розглядали його; вони знали землю, дерева й місто, що лежало за річкою, в кінці залізничної колії. Вони говорили <br>про все, не було нічого такого, про що б вони не могли розмовляти. — Монтег відчув це по жвавих інтонаціях їхніх голосів, по <br>зацікавленості, пристрасті й подиву, з якими вони говорили.
</p><p style="margin-bottom: 15px;">
</p><p style="margin-bottom: 15px;">Монтег відступив у темряву.
</p><p style="margin-bottom: 15px;">
</p><p style="margin-bottom: 15px;">І тоді один з них підвів очі й побачив Монтега; побачив уперше (а може, всьоме), і чийсь голос озвався до прибулого:
</p><p style="margin-bottom: 15px;">
</p><p style="margin-bottom: 15px;">— Гаразд, виходьте вже!
</p><p style="margin-bottom: 15px;">
</p><p style="margin-bottom: 15px;">— Та не бійтеся, — пролунав той самий голос. — Ласкаво просимо до нашого товариства.
</p><p style="margin-bottom: 15px;">
</p><p style="margin-bottom: 15px;">Монтег повільно підійшов до вогнища; круг нього сиділи п'ятеро літніх чоловіків у синіх бавовняних штанях і таких самих сорочках та <br>куртках. Він не знав, що їм сказати.
</p><p style="margin-bottom: 15px;">
</p><p style="margin-bottom: 15px;">— Сідайте, — мовив старий, що, пев"е, був і за старшого. — Хочете кави?
</p><p style="margin-bottom: 15px;">
</p><p style="margin-bottom: 15px;">Монтег дивився, як темна паруюча рідина ллється в складаний бляшаний кухоль, хтось подав йому цей кухоль. Він боязко сьорбнув — люди <br>зацікавлено поглядали на нього. Гаряча кава обпікала губи, але це було приємно. Обличчя людей, що сиділи біля вогнища, заросли бородами, <br>але бороди охайні. Руки в цих людей чисті. Вітаючи гостя, всі підвелись, а тепер знов сиділи. Монтег пив каву.
*PADE_END*</p><p style="margin-bottom: 15px;">
</p><p style="margin-bottom: 15px;">— Дякую, — сказав він. — Щиро дякую.
</p><p style="margin-bottom: 15px;">
</p><p style="margin-bottom: 15px;">— Просимо ласкаво, Монтег. Моє прізвище Гренджер. — Ватажок простяг йому невеличку пляшечку з якоюсь безбарвною рідиною. — Це теж <br>випийте. Воно змінить хімічний склад вашого поту. Через півгодини ви пахнутимете не собою, а запахами двох інших людей. А що за вами <br>женеться механічний пес, то не завадить випити цю рідину до дна.
</p><p style="margin-bottom: 15px;">
</p><p style="margin-bottom: 15px;">Монтег випив гіркий напій.
</p><p style="margin-bottom: 15px;">
</p><p style="margin-bottom: 15px;">— Від вас тхнутиме, як від цапа, але то байдуже, — мовив Гренджер.
</p><p style="margin-bottom: 15px;">
</p><p style="margin-bottom: 15px;">— Ви знаєте, як мене звуть? — здивовано запитав Монтег.
</p><p style="margin-bottom: 15px;">
</p><p style="margin-bottom: 15px;">Гренджер кивнув на портативний телевізор біля вогнища.
</p><p style="margin-bottom: 15px;">
</p><p style="margin-bottom: 15px;">— Ми стежили за погонею. Ми так і думали, що ви подастеся по річці на південь. Коли почули, як ви продираєтеся крізь пущу, наче <br>захмелілий лось, то не сховались, як це звичайно робимо. Ми здогадалися, що ви пірнули в річку, коли вертольоти раптом повернули до <br>міста. Там відбувається щось дивне. Погоня триває, але і в іншому напрямку.
</p><p style="margin-bottom: 15px;">
</p><p style="margin-bottom: 15px;">— В іншому?
</p><p style="margin-bottom: 15px;">
</p><p style="margin-bottom: 15px;">— Давайте подивимося.
</p><p style="margin-bottom: 15px;">
</p><p style="margin-bottom: 15px;">Гренджер увімкнув телевізор. На екрані замигтіли, закружляли барви й тіні, наче в цій скриньці завертівся якийсь кошмарний сон; і дивно <br>було, що тут, у лісі, його можна було взяти в руки, передати іншому. Диктор , кричав:
</p><p style="margin-bottom: 15px;">
</p><p style="margin-bottom: 15px;">— Погоня триває в північній частині міста! Поліцейські вертольоти скупчуються в районі Вісімдесят сьомої вулиці і Елм Гроув парку!
</p><p style="margin-bottom: 15px;">
</p><p style="margin-bottom: 15px;">Гренджер кивнув.
</p><p style="margin-bottom: 15px;">
</p><p style="margin-bottom: 15px;">— Так-так, вони тепер просто розігрують погоню. Вам пощастило збити їх зі сліду ще біля річки. Але вони не можуть про це сказати. <br>Знають, що цікавість глядачів не безмежна. Отже, чимшвидше потрібна розв'язка! Якщо обшукувати річку, то й до ранку не впораєшся. Ось <br>вони і вистежують жертву, щоб ефектно завершити цей балаган. Дивіться! Хвилин через п'ять Монтега зловлять!
</p><p style="margin-bottom: 15px;">
</p><p style="margin-bottom: 15px;">— Але як?..
</p><p style="margin-bottom: 15px;">
</p><p style="margin-bottom: 15px;">— Дивіться.
</p><p style="margin-bottom: 15px;">
</p><p style="margin-bottom: 15px;">Око телевізійної камери, схованої в череві вертольота, : втупилося тепер у безлюдну вулицю.
</p><p style="margin-bottom: 15px;">
</p><p style="margin-bottom: 15px;">— Бачите? — прошепотів Гренджер. — Зараз появитесь ви — он там, у кінці вулиці. Призначена жертва. Дивіться, як знімає камера. <br>Створюють ефектну сцену. Тривожне очікування. Вулиця в перспективі. От зараз який-небудь бідолаха вийде на прогулянку. Якийсь химерник, <br>s дивак. Не думайте, що поліція не знає таких диваків, що полюбляють гуляти вдосвіта, просто так чи з безсоння. Поліція стежить за ними <br>місяцями, роками. Ніколи не знаєш, коли й для чого це може згодитися. От сьогодні, приміром, це дуже до речі! Вихід із скрутного <br>становища. О боже, дивіться! :
</p><p style="margin-bottom: 15px;">
</p><p style="margin-bottom: 15px;">Люди біля вогнища подалися вперед.
</p><p style="margin-bottom: 15px;">
</p><p style="margin-bottom: 15px;">На екрані з-за рогу вулиці з'явився чоловік. Раптом об'єктив телекамери вихопив механічного пса. Вертольоти спрямували на чоловіка <br>десятки прожекторів, обгородивши його частоколом із білих сліпучих стовпів світла.
*PADE_END*</p><p style="margin-bottom: 15px;">
</p><p style="margin-bottom: 15px;">Диктор закричав:
</p><p style="margin-bottom: 15px;">
</p><p style="margin-bottom: 15px;">— Це Монтег! Погоню завершеної
</p><p style="margin-bottom: 15px;">
</p><p style="margin-bottom: 15px;">Ні в чому не винний чоловік спантеличено зупинився, тримаючи в руці запалену сигарету. Він дивився на пса й не міг збагнути, що це таке. <br>Либонь, він так нічого й не зрозумів. Чоловік глянув на небо, прислухався до виття сирен. Тепер телекамери .показували згори. Пес <br>піднявся в повітря — ритм і координація його рухів були просто чудові. Блиснула голка. На мить камери завмерли, щоб глядачі могли краще <br>розгледіти це видовище: ошелешену жертву, безлюдну вулицю, сталеве чудовисько — цю величезну кулю, що летіла до мішені.
</p><p style="margin-bottom: 15px;">
</p><p style="margin-bottom: 15px;">— Монтег, стійте на місці! — пролунав голос з неба. Тієї ж миті пес і телекамера впали на чоловіка. Вони
</p><p style="margin-bottom: 15px;">
</p><p style="margin-bottom: 15px;">схопили одночасно; схопили, мов павуки, у свої цупкі обійми. Чоловік закричав. Він кричав, кричав, кричав!..
</p><p style="margin-bottom: 15px;">
</p><p style="margin-bottom: 15px;">Широкий план.
</p><p style="margin-bottom: 15px;">
</p><p style="margin-bottom: 15px;">Тиша.
</p><p style="margin-bottom: 15px;">
</p><p style="margin-bottom: 15px;">Темрява.
</p><p style="margin-bottom: 15px;">
</p><p style="margin-bottom: 15px;">Монтег скрикнув, порушивши цю тишу, і відвернувся.
</p><p style="margin-bottom: 15px;">
</p><p style="margin-bottom: 15px;">Знов тиша.
</p><p style="margin-bottom: 15px;">
</p><p style="margin-bottom: 15px;">Заціпенілі люди мовчки сиділи біля вогнища; нарешті з темного екрана пролунав голос диктора.
</p><p style="margin-bottom: 15px;">
</p><p style="margin-bottom: 15px;">— Пошук завершено, Монтег мертвий. Злочин проти суспільства покарано.
</p><p style="margin-bottom: 15px;">
</p><p style="margin-bottom: 15px;">Темрява.
</p><p style="margin-bottom: 15px;">
</p><p style="margin-bottom: 15px;">— А тепер ми запрошуємо вас до "Зали під небом" у ютелі "Люкс". Півгодинна передача "Досвітня пора". В нашій програмі...
</p><p style="margin-bottom: 15px;">
</p><p style="margin-bottom: 15px;">Гренджер вимкнув телевізор.
</p><p style="margin-bottom: 15px;">
</p><p style="margin-bottom: 15px;">— Ви завважили, як вони показали його обличчя? Навіть ваші близькі друзі не змогли б сказати напевне, чи це справді ви. Оператори лише <br>дали загальну картину — решту доповнить уява глядача. Бодай їх усіх чорти взяли, — прошепотів він.
</p><p style="margin-bottom: 15px;">
</p><p style="margin-bottom: 15px;">Монтег нічого не відповів; він здригався всім тілом і не зводив очей з порожнього екрана. Гренджер легенько доторкнувся до його плеча.
</p><p style="margin-bottom: 15px;">
</p><p style="margin-bottom: 15px;">— Вітаю з воскресінням. Монтег кивнув.
</p><p style="margin-bottom: 15px;">
</p><p style="margin-bottom: 15px;">Тепер не завадить познайомитися з нами, — вів далі і ренджер. — Це Френд Клемент, колишній завідувач кафедри Томаса Гарді[7] в <br>Кембриджському університеті, ще до того, як Кембрідж перетворили на атомно-інженерне училище. А це доктор Сіммонс з Каліфорнійського <br>університету, знавець творчості Ортега-І-Гассета[8], ось професор Уест — багато років тому в Колумбійському університеті він зробив <br>чималий внесок у тепер забуту науку про етику... Превелебний отець Падовер тридцять років тому виголосив кілька проповідей і протягом <br>одного тижня втратив усіх парафіян через свої погляди. Він давно вже бродить із нами. Ну, а я написав книжку під назвою "Пальці однієї <br>руки. Належні стосунки між особою і суспільством" — і ось я тут! Ласкаво просимо до нас, Монтег!
</p><p style="margin-bottom: 15px;">
</p><p style="margin-bottom: 15px;">— Мені не місце серед вас, — ледве спромігся вимовити, нарешті, Монтег. — Протягом усього свого життя я тільки й знав, що робив дурниці.
</p><p style="margin-bottom: 15px;">
*PADE_END*</p><p style="margin-bottom: 15px;">— Ну, ми до цього звикли. Всі ми робили дурниці, але заради справжнього діла. Інакше не опинились би тут. Поки ми діяли поодинці, гнів <br>був нашою єдиною зброєю. Багато років тому я вдарив пожежника, коли він при— • йшов палити мою бібліотеку. Відтоді мені доводиться <br>переховуватись. Хочете пристати до нас, Монтег?
</p><p style="margin-bottom: 15px;">
</p><p style="margin-bottom: 15px;">— Так.
</p><p style="margin-bottom: 15px;">
</p><p style="margin-bottom: 15px;">— Що ви можете нам запропонувати?
</p><p style="margin-bottom: 15px;">
</p><p style="margin-bottom: 15px;">— Нічого. Я думав, у мене є частина Екклезіаста і, може, трохи з "Одкровень Іоанна Богослова", але тепер у мене навіть цього нема.
</p><p style="margin-bottom: 15px;">
</p><p style="margin-bottom: 15px;">— Екклезіаст— це непогано. Де ви його зберігали?
</p><p style="margin-bottom: 15px;">
</p><p style="margin-bottom: 15px;">— Тут, — Монтег доторкнувся рукою до чола.
</p><p style="margin-bottom: 15px;">
</p><p style="margin-bottom: 15px;">— А, — усміхнувся Гренджер і кивнув головою.
</p><p style="margin-bottom: 15px;">
</p><p style="margin-bottom: 15px;">— Що? Хіба це погано? — запитав Монтег.
</p><p style="margin-bottom: 15px;">
</p><p style="margin-bottom: 15px;">— Ні, це дуже добре. Це чудово! — Гренджер обернувся до священика. — Є в нас Екклезіаст?
</p><p style="margin-bottom: 15px;">
</p><p style="margin-bottom: 15px;">— Так. Чоловік на ймення Гарріс з Янгстауна.
</p><p style="margin-bottom: 15px;">
</p><p style="margin-bottom: 15px;">— Монтег, — Гренджер міцно стис Монтегове плече, — будьте обережні. Бережіть себе. Коли скоїться щось з Гаррісом, ви будете Екклезіаст. <br>Бачите, за хвилину ви стали такою потрібною людиною!
</p><p style="margin-bottom: 15px;">
</p><p style="margin-bottom: 15px;">— Але я все забув!
</p><p style="margin-bottom: 15px;">
</p><p style="margin-bottom: 15px;">— Ніщо не зникає безслідно. У нас є спосіб струснути вашу пам'ять.
</p><p style="margin-bottom: 15px;">
</p><p style="margin-bottom: 15px;">— Але я вже намагався пригадати!
</p><p style="margin-bottom: 15px;">
</p><p style="margin-bottom: 15px;">— Не намагайтеся. Це прийде само собою, коли треба буде. Людська пам'ять схожа на фотоплівку, і ми ціле життя тільки й робимо, що <br>намагаємося стерти відбите на ній. Сіммонс двадцять років працював над тим, як поновити в пам'яті колись прочитане й забуте. Монтег, <br>хотіли б ви прочитати "Республіку" Платона?
</p><p style="margin-bottom: 15px;">
</p><p style="margin-bottom: 15px;">— Звичайно!
</p><p style="margin-bottom: 15px;">
</p><p style="margin-bottom: 15px;">— Так ось, я — це "Республіка" Платона. Хочете почитати Марка Аврелія? Сіммонс — це Марк Аврелій.
</p><p style="margin-bottom: 15px;">
</p><p style="margin-bottom: 15px;">— Моє шанування! — промовив Сіммонс.
</p><p style="margin-bottom: 15px;">
</p><p style="margin-bottom: 15px;">— Здрастуйте, — відповів Монтег.
</p><p style="margin-bottom: 15px;">
</p><p style="margin-bottom: 15px;">— Дозвольте познайомити вас з Джонатаном Свіфтом, автором гострої політичної сатири "Подорожі Гуллівера". А цей добродій — Чарлз Дарвін. <br>Ось Шопенгауер, це — Ейнштейн, а цей, поруч зі мною, Альберт Швейцер, добрий філософ. Ось ми всі перед вами — Арістофан і Махатма Ганді, <br>Гаутама Будда і Конфуцій, Томас Джефферсон і Лінкольн до ваших послуг. Ми також Матфей, Марко, Лука та Іоанн.
</p><p style="margin-bottom: 15px;">
</p><p style="margin-bottom: 15px;">Вони засміялися.
</p><p style="margin-bottom: 15px;">
</p><p style="margin-bottom: 15px;">— Цього не може бути! — вигукнув Монтег.
*PADE_END*</p><p style="margin-bottom: 15px;">
</p><p style="margin-bottom: 15px;">— Ні, це так, — відповів, усміхаючись, Гренджер. — Ми також спалюємо книжки. Прочитаємо книжку — і спалюємо, щоб її у нас не знайшли. <br>Мікрофільми не виправдовують себе. Ми весь час мандруємо, плівку довелось би десь закопувати, а потім повертатися до неї. Це ризиковано— <br>нас можуть викрити. Отож ліпше все зберігати в голові, де ніхто нічого не побачить, нічого не запідозрить. Ми всі — уривки і шматки <br>історії, літератури, міжнародного права; Байрон, Том Пейн[9], Макіавеллі[10]), Христос — усе тут, у наших головах. Але вже пізня година. <br>І почалася війна. Ми тут, а місто там, у своїх різнобарвних шатах. Про що ви думаєте, Монтег?
</p><p style="margin-bottom: 15px;">
</p><p style="margin-bottom: 15px;">— Думаю, який же я був дурний, коли намагався щось зробити самотужки, — підкидав книжки в будинки пожежників і подавав сигнал тривоги.
</p><p style="margin-bottom: 15px;">
</p><p style="margin-bottom: 15px;">— Ви робили, що могли. Якби це робили по всій країні, наслідки були б чудові. Але наш шлях простіший і, на нашу думку, кращий. Ми <br>прагнемо зберегти знання, які нам ще будуть потрібні, зберегти їх повністю. Поки Що ми не хочемо нікого зачіпати чи підбурювати. Бо <br>якщо нас знищать, то загинуть і всі знання, що ми зберігаємо, загинуть, може, назавжди. Ми з певного погляду мирні громадяни: мандруємо <br>собі занедбаними коліями, ночуємо в горах. І місто дало нам спокій. Часом нас зупиняють, обшукують, але у нас нема нічого недозволеного. <br>Наша організація вельми гнучка, розгалужена, розкидана по всій країні. Декотрі з нас поробили собі пластичні операції, змінили свою <br>зовнішність. Тепер нам дуже важко; ми чекаємо, щоб скоріше почалась і закінчилася війна. Це жахливо, але ми нічим не можемо зарадити, <br>бо не ми керуємо країною, — ми лише незначна меншість, голос волаючого в пустелі. Коли закінчиться війна, тоді, може, придамося й ми <br>для чогось.
</p><p style="margin-bottom: 15px;">
</p><p style="margin-bottom: 15px;">— І ви справді вважаєте, що вас слухатимуть?
</p><p style="margin-bottom: 15px;">
</p><p style="margin-bottom: 15px;">— Якщо ні, доведеться знову чекати. Ми передамо книжки з вуст у вуста нашим дітям, а ті, в свою чергу, передадуть їх іншим. Багато, <br>звісно, загубиться. Але не можна людей примусити слухати. Вони повинні самі збагнути, що трапилося, чому світ вибухнув під ними. Вічно <br>так тривати не може.
</p><p style="margin-bottom: 15px;">
</p><p style="margin-bottom: 15px;">— Чи багато вас?
</p><p style="margin-bottom: 15px;">
</p><p style="margin-bottom: 15px;">— Тисячі на дорогах, занедбаних залізничних коліях, з вигляду ми інєтяги, але в головах у нас цілі бібліотеки. Спочатку все було <br>стихійно. В кожного була якась книжка, котру він хотів запам'ятати. Ми зустрічались один з одним і впродовж двадцяти чи більше років <br>створили щось на зразок товариства, розробили план. Нам потрібно було зрозуміти найголовніше — те, що ми самі по собі ніщо, ми не <br>повинні бути педантами чи зверхніми стосовно інших лійдей. Ми всього-на-всього обкладинки, які захищають книжки від пошкоджень, і <br>нічого більше. Декотрі з нас живуть у невеличких містах. Розділ перший з книжки Торо "Уолден" живе в Грін Рівер, розділ другий — в <br>Уїллоу Фарм, штат Мен. У штаті Меріленд є містечко, що налічує всього двадцять дев'ять чоловік; навряд чи на те містечко коли-небудь <br>кидатимуть бомби; там зберігається повне зібрання творів Бертрана Рассела. Це містечко можна взяти в руки, наче книжку, перегорнути <br>сторінки — от скільки сторінок у голові кожного жителя. А коли закінчиться війна, тоді якогось дня якогось року книжки можна буде <br>написати знову; ми скличемо всіх цих людей, і вони прочитають напам'ять усе, що знають, а ми все надрукуємо на папері. Може, колись <br>знову настане доба пітьми і доведеться все починати спочатку. Але в людини є чудова риса: якщо треба починати все з самого початку, <br>вона не зневірюється і не втрачає мужності, бо знає, що це дуже важливо і варто зусиль.
</p><p style="margin-bottom: 15px;">
</p><p style="margin-bottom: 15px;">— А що ми робитимемо зараз? — спитав Монтег.
</p><p style="margin-bottom: 15px;">
</p><p style="margin-bottom: 15px;">— Чекатимемо, — відповів Гренджер. — І про всяк випадок підемо далі, за течією.
</p><p style="margin-bottom: 15px;">
</p><p style="margin-bottom: 15px;">Він почав закидати багаття піском і землею. Всі допомагали йому, Монтег теж. Люди мовчки гасили багаття.
</p><p style="margin-bottom: 15px;">
</p><p style="margin-bottom: 15px;">В зоряному світлі вони стояли біля річки.
</p><p style="margin-bottom: 15px;">
</p><p style="margin-bottom: 15px;">Монтег поглянув на світляний циферблат свого водонепроникного годинника. П'ята година ранку. Минула тільки година, але ця година була <br>для нього наче рік. Над протилежним берегом річки займалася зоря.
</p><p style="margin-bottom: 15px;">
</p><p style="margin-bottom: 15px;">— Чому ви мені довіряєте? — запитав Монтег. Чоловік поворухнувся у пітьмі.
*PADE_END*</p><p style="margin-bottom: 15px;">
</p><p style="margin-bottom: 15px;">— Досить одного погляду на вас. Ви давно не дивилися в дзеркало. Крім того, місто ніколи так не вшановувало нас і не влаштовувало такої <br>погоні за нами. Кілька диваків з головами, напханими віршами, — це не дуже небезпечно для них; вони це знають, і ми знаємо. Всі знають. <br>Поки весь народ не цитує "Великої хартії вільності й конституції", все гаразд. Досить того, що пожежники час від часу наглядають за <br>порядком. Ні, городяни нас не чіпають. А вам від них добряче перепало.
</p><p style="margin-bottom: 15px;">
</p><p style="margin-bottom: 15px;">Вони йшли берегом річки на південь. Монтег намагався розгледіти обличчя своїх супутників, старі, втомлені, покреслені зморшками, які <br>він бачив при світлі багаття. Він шукав на них радісного виразу, рішучості, торжества над майбутнім, але нічого такого не бачив. Він, <br>мабуть, сподівався, що від тих знань, які вони несли в собі, їхні обличчя світитимуться, наче ліхтарі, рівним світлом. Але ні — там, <br>біля вогнища, їх освітлював відблиск полум'я, а тепер ці люди нічим не відрізнялися від інших, що так само мандрували шляхами-дорогами, <br>так само шукали чогось упродовж багатьох років, так само бачили, як гине прекрасне; і ось тепер, уже постарілі, вони зібралися разом, <br>щоб подивитись, як закінчиться вистава й погаснуть вогні. Вони зовсім не були певні, що ті речі, які вони зберігали в пам'яті, <br>примусять зорю майбуття засяяти чистим полум'ям; вони не були певні нічого, крім одного— вони бачили книжки; ті книжки стояли на <br>полицях перед їхніми спокійними поглядами, ще не розрізані, во— ; ни чекали читачів, котрі колись прийдуть і візьмуть їх, хто чистими, <br>а хто й брудними руками. Монтег пильно вдивлявся в обличчя своїх супутників.
</p><p style="margin-bottom: 15px;">
</p><p style="margin-bottom: 15px;">— Не намагайтеся скласти собі враження про книжки по їхніх обкладинках, — сказав хтось.
</p><p style="margin-bottom: 15px;">
</p><p style="margin-bottom: 15px;">Усі неголосно засміялись і пішли далі, вниз за течією.
</p><p style="margin-bottom: 15px;">
</p><p style="margin-bottom: 15px;">Почувся оглушливий скрегіт — у небі промчали реактивні літаки й зникли, перш ніж подорожани встигли глянути вгору. Монтег подивився <br>туди, де за річкою лежало місто; зараз там була тільки слабка заграва.
</p><p style="margin-bottom: 15px;">
</p><p style="margin-bottom: 15px;">— Там залишилася моя дружина.
</p><p style="margin-bottom: 15px;">
</p><p style="margin-bottom: 15px;">— Співчуваю. Найближчими днями всім містам доведеться зазнати лиха, — мовив Гренджер.
</p><p style="margin-bottom: 15px;">
</p><p style="margin-bottom: 15px;">— Дивно, я зовсім не сумую за нею. Дивно, але я ніби нічого не відчуваю, — сказав Монтег. — Щойно я подумав— якщо вона навіть помре, <br>мене це не засмутить. Це недобре. Щось, певне, зі мною коїться.
</p><p style="margin-bottom: 15px;">
</p><p style="margin-bottom: 15px;">— Послухайте, — відповів Гренджер, взявши його за руку; тепер він ішов поруч і помагав Монтегові пробиратися крізь зарості кущів, <br>відхиляючи гілки. — Коли я ще був хлопчиком, помер мій дід, скульптор. Він був добрий чоловік, дуже любив людей, це він допоміг <br>очистити наше місто від нетрів; нам, дітям, він майстрував іграшки, і взагалі за своє життя, певне, створив мільйон різних речей. Він <br>завжди щось робив власноручно. І коли він помер, я раптом зрозумів: я плачу не за ним, а за тими речами, які він створював. Я плакав, <br>бо знав: він ніколи більше нічого не зробить, не вирізьбить дерев'яної фігурки, не годуватиме з нами голубів на подвір'ї, не гратиме на <br>скрипці й не розповідатиме смішних оповідок так, як умів лише він. Він був часткою нас, і коли він помер, все це пішло з нашого життя: <br>не було нікого, хто б міг усе робити так, як він. Він був особистістю. Дуже потрібною для життя людиною. Я ніколи не міг примиритися з <br>його смертю й часто думав, яких прекрасних витворів не побачив світ, яких смішних історій не почув, скільки голубів, повернувшись <br>додому, не відчули доторку його руки! Він перетворював світ. Він дарував світові нове. Тієї ночі, коли він помер, світ утратив десять <br>мільйонів прекрасних вчинків.
</p><p style="margin-bottom: 15px;">
</p><p style="margin-bottom: 15px;">Монтег ішов мовчки.
</p><p style="margin-bottom: 15px;">
</p><p style="margin-bottom: 15px;">— Міллі, Міллі, — шепотів він сам до себе. — Міллі...
</p><p style="margin-bottom: 15px;">
</p><p style="margin-bottom: 15px;">— Що ви сказали?
</p><p style="margin-bottom: 15px;">
</p><p style="margin-bottom: 15px;">— Моя дружина... моя дружина. Бідолашна, бідолашна Міллі. Я нічого не можу пригадати... Думаю про ЇЇ руки, але не бачу, щоб вони робили <br>що-небудь. Вони просто звисають уздовж тіла, чи лежать на колінах, чи тримають сигарету — от і все.
</p><p style="margin-bottom: 15px;">
*PADE_END*</p><p style="margin-bottom: 15px;">Монтег озирнувся на місто.
</p><p style="margin-bottom: 15px;">
</p><p style="margin-bottom: 15px;">Що ти дав місту, Монтег?
</p><p style="margin-bottom: 15px;">
</p><p style="margin-bottom: 15px;">Попіл.
</p><p style="margin-bottom: 15px;">
</p><p style="margin-bottom: 15px;">Що давали люди одне одному?
</p><p style="margin-bottom: 15px;">
</p><p style="margin-bottom: 15px;">Нічого.
</p><p style="margin-bottom: 15px;">
</p><p style="margin-bottom: 15px;">Гренджер стояв поруч і теж дивився на місто.
</p><p style="margin-bottom: 15px;">
</p><p style="margin-bottom: 15px;">— Мій дід казав: "Кожен має щось залишити після себе. Сина, чи картину, чи побудований дім, чи хоч би стіну або пару пошитих <br>власноручно черевиків. Або сад, посаджений своїми руками. Щось, чого торкалися твої руки, в чому після смерті твоя душа знайде собі <br>притулок. Люди дивитимуться на дерево, яке ти посадив, чи на квітку, і ти житимеш у них". Мій дід казав: "Байдуже, що ти саме робиш, <br>головне, щоб усе, до чого ти доторкаєшся, змінювало форму, ставало не таким, як було, щоб у ньому залишилася частка тебе самого. В <br>цьому різниця між людиною, яка просто косить траву на лузі, і справжнім садівником. Той, що косить траву на лузі, помре — і його ніби й <br>не було, а садівник житиме багато поколінь".
</p><p style="margin-bottom: 15px;">
</p><p style="margin-bottom: 15px;">Гренджер махнув рукою.
</p><p style="margin-bottom: 15px;">
</p><p style="margin-bottom: 15px;">— Колись, років п'ятдесят тому, мій дід показав мені кілька фільмів про реактивні снаряди ФАУ-2. Вам доводилось коли-небудь з відстані <br>двісті миль бачити грибовидну хмару після вибуху атомної бомби? Це — марниця, укол шпильки для пустелі, що лежить навкруги. Мій дід <br>разів десять прокрутив цей фільм, а потім сказав: може, настане день, коли міста розширять свої межі і впустять до себе ліси, поля й <br>незайману природу. Людям треба нагадувати, що на землі їм відведено дуже мало місця, що вони живуть серед природи, яка легко може <br>забрати назад усе, що дала людині; їй не важко здмухнути нас з лиця землі одним подихом чи затопити водами океану — просто так, аби <br>показати людині: вона не така вже могутня, якою себе вважає. Мій дід казав: коли ми постійно не відчуватимемо її поряд з собою вночі, <br>ми забудемо, яка вона грізна й могутня. І тоді природа одного чудового дня прийде і поглине нас. Розумієте? — Гренджер повернувся до <br>Монтега. — Дід давно мертвий, але якби можна було придивитися до мого мозку, то в його звивинах ви побачили б відбитки дідових пальців. <br>Він торкнувся мене своєю рукою. Я уже казав, він був скульптор. "Ненавиджу римлянина на ймення Статус-Кво[11], — говорив він мені. — <br>Дивися на все з подивом, живи так жадібно, ніби через десять секунд помреш. Намагайся побачити світ. Він прекрасніший за будь-яку мрію, <br>створену на фабриці й оплачену грішми. Не проси гарантій, не шукай спокою — його зараз не існує на білому світі. А коли і є, то він <br>родич мавпи-лінивця, що висить день і ніч на дереві вниз головою і спить, спить протягом усього життя. До дідька! — казав він. — <br>Струсони дерево, хай те ледащо гепнеться об землю!"
</p><p style="margin-bottom: 15px;">
</p><p style="margin-bottom: 15px;">— Дивіться! — вигукнув Монтег.
</p><p style="margin-bottom: 15px;">
</p><p style="margin-bottom: 15px;">Цієї миті почалася й закінчилась війна.
</p><p style="margin-bottom: 15px;">
</p><p style="margin-bottom: 15px;">Пізніше ніхто з Монтегових супутників не міг пригадати, чи він взагалі щось бачив. Миттєвий спалах і ледь чутний рух. Протягом цієї <br>миті там, нагорі, на висоті десяти, п'яти, однієї милі промчали, певне, реактивні літаки, наче пригорща зерна, розсипана велетенською <br>рукою сівача, і відразу дуже швидко й водночас жахливо повільно почали падати на ще заспане місто бомби. Власне кажучи, бомбардування <br>закінчилося, щойно літаки, які мчали зі швидкістю п'ять тисяч миль на годину, вийшли на ціль і прилади попередили про це пілотів; і так <br>само блискавично, мов змах коси, закінчилася війна. Вона закінчилась, щойно пілоти натисли на бомбоскидачі. А за наступні три секунди — <br>короткі три секунди, поки бомби падали на ціль, — ворожі літаки вже зникли ген за небокраєм, невидимі, наче куля, в яку не вірить дикун, <br>бо не бачить її; але його серце вже пробите, тіло, наче підтяте, падає на землю, з жил бухає кров, мозок марно намагається втримати <br>останні уривки дорогих спогадів і, не встигнувши збагнути, що трапилося, вмирає.
</p><p style="margin-bottom: 15px;">
</p><p style="margin-bottom: 15px;">Так, у це важко повірити. То був один-єдиний миттєвий порух. Але Монтег бачив змах величезного сталевого кулака, підведеного над <br>далеким містом для удару; він знав — зараз почується скрегіт реактивних літаків, який, після всього, скаже: руйнуй, не залишай каменя *PADE_END*<br>на камені, загинь. Помри.
</p><p style="margin-bottom: 15px;">
</p><p style="margin-bottom: 15px;">Монтег на якусь мить затримав бомби в повітрі, затримав розумом і руками, безпорадно простягнутими до них. "Тікайте!" — кричав він до <br>Фабера. "Тікайте!" — кричав до Кларіс. "Рятуйся, тікай звідти!" — кричав до Мілдред. Та раптом пригадав: Кларіс мертва. А Фабер поїхав <br>з міста — десь глибокими міжгір'ями мчить по країні автобус від одних руїн до інших. Хоч руйнування ще не почалось, але воно висіло в <br>повітрі, воно неминуче. Перш ніж автобус пробіжить ще п'ятдесят ярдів по шосе, місто, куди він поспішає, перестане існувати, а місто, <br>звідки він їде, перетвориться зі столиці на величезну купу сміття. А Мілдред?.. "Рятуйся, тікай!"
</p><p style="margin-bottom: 15px;">
</p><p style="margin-bottom: 15px;">На якусь частку секунди, поки ще бомби висіли в повітрі на відстані ярда, фута, дюйма від даху готелю, в одній з кімнат він побачив <br>Мілдред. Вона, нахилившись уперед, вдивлялась у миготливі кольорові стіни, з яких до неї говорили, говорили, говорили "родичі"; вони <br>торохтіли, патякали, називали її на ймення, всміхалися до неї й нічого не казали про бомбу, що повисла над готелем, — ось уже півдюйма, <br>чверть дюйма... Мілдред жадібно вдивлялась у стіни, наче шукала там відгадку своїх тривожних безсонних ночей. Вона стривожено, <br>неспокійно тяглася до стін, мов прагнула пірнути в цю барвисту круговерть, зануритися в неї, потонути в її щасливій яскравості. Впала <br>перша бомба. — Мілдред!
</p><p style="margin-bottom: 15px;">
</p><p style="margin-bottom: 15px;">Може, — та чи знатиме хто про це? — може, величезні радіо— й телевізійні станції з їхніми променистими кольорами, грою світла, <br>порожньою балаканиною найперші підуть у небуття?
</p><p style="margin-bottom: 15px;">
</p><p style="margin-bottom: 15px;">Монтег, падаючи долілиць, побачив, відчув, — чи йому здалося, що бачить, відчуває? — як у кімнаті Мілдред погасли стіни, як вони з <br>чарівного кристала перетворилися на звичайне дзеркало; він почув, як Мілдред закричала, бо тієї мільйонної частки секунди, що їй <br>залишилося жити, побачила на стінах відбиток свого обличчя; воно жахало своєю порожнечею; самотнє в порожній кімнаті, пожирало очима <br>само себе. Вона зрозуміла, нарешті, що це її власне обличчя, і швидко глянула на стелю, і тієї ям миті весь готель завалився, впав на <br>неї і разом з товщами цегли, металу, тиньку й дерева потяг її вниз, на голови інших людей, а потім разом з ними — нижче нижче, до <br>самого підвалу, де могутній вибух безглуздаИ розправився з усіма, раз і назавжди.
</p><p style="margin-bottom: 15px;">
</p><p style="margin-bottom: 15px;">— Я пригадав! — Монтег вчепився в землю. — Пригадав! Чікаго! Це було в Чікаго, давно-давно. Міллі і Ось де ми зустрілися! Тепер пам'<br>ятаю. В Чікаго. Давй давно.
</p><p style="margin-bottom: 15px;">
</p><p style="margin-bottom: 15px;">Оглушливий вибух струсонув повітря. Вибухова хвиляиі прокотилася над річкою, перекинула людей, наче камішщ доміно, збурила річку <br>водяними смерчами, здійнялаЯ стовп куряви і, застогнавши у кронах дерев, помчала далі, на південь. Монтег ще сильніше притиснувся до <br>землям ніби хотів урости в неї, і міцно заплющив очі. Тільки мить розплющивши їх, побачив, що місто злетіло в повітря. Бомби й місто <br>помінялися місцями. Ще одна неймовірна мить — і нове, невпізнанне місто, з незвичайної високими будівлями, яких ніколи не було, про які <br>ніколиЦ не мріяв і яких ніколи не зводив жоден будівничий, з будинками, що їх створили бризки розпорошеного бетону та виблиски <br>роздробленого металу, в плутанині уламків, де двері стали вікнами, а покрівлі — підмурівками, сяючи мільйонами кольорів, наче лавина, <br>що здійнялася вгору, замість спадати вниз, — це місто, мов химерна фреска, застигло в повітрі, перекинулось і впало на землю.
</p><p style="margin-bottom: 15px;">
</p><p style="margin-bottom: 15px;">Оглушливий гуркіт сповістив про його загибель.
</p><p style="margin-bottom: 15px;">
</p><p style="margin-bottom: 15px;">Монтег лежав; цементна пилюка запорошила йому очі, набилася в рот крізь міцно стулені губи. Монтег задихався і плакав. І раптом <br>пригадав, пригадав ще щось. Що це? Так, так, розділи з Екклезіаста і "Одкровень". Частина однієї книжки, частина другої... Мерщій, <br>мерщій, щоб не забути, поки мине цей струс, поки вщухне вітер! Екклезіаст, ось він. Притиснувшись до землі, що здригалась від вибухів, <br>він подумки повторював слова, повторював знову й знову, і вони були прекрасні й довершені, тепер реклама зубної пасти "Денем" не <br>заважала йому, ніби провідник стояв перед його уявним зором, дивився на нього...
</p><p style="margin-bottom: 15px;">
</p><p style="margin-bottom: 15px;">— От і все, — промовив хтось. Люди лежали, судомно ковтаючи повітря, мов риби на березі. Вони чіплялися за землю, так дитина підсвідомо <br>чіпляється за знайомі речі, дарма що вони мертві й холодні, байдуже що трапилося чи трапиться; вчепившись пальцями в землю, широко <br>пороззявлявши роти, люди кричали, — щоб у них не полопалися барабанні перетинки, щоб не збожеволіти. Кричав і Монтег, чинячи опір вітру, <br>що різав обличчя, шматував губи, вимушував текти кров з носа.
</p><p style="margin-bottom: 15px;">
</p><p style="margin-bottom: 15px;">Монтег дивився, як поволі влягається густа хмара пилу, як разом з нею на світ опускається велике безгоміння. Йому здавалося — він *PADE_END*<br>бачить кожну порошинку, кожну травинку, чує кожен крик, шерех, шепіт, що народжувались у цьому світі. Разом із хмарою на землю осідала <br>тиша, даючи живим спокій і час, щоб роздивитися, зрозуміти й відчути реальність нового дня.
</p><p style="margin-bottom: 15px;">
</p><p style="margin-bottom: 15px;">Монтег глянув на річку. Мабуть, ми підемо берегом. Він позирнув на занедбану залізничну колію. А може, підемо цим шляхом. Чи великими <br>дорогами. І матимемо час усе обміркувати. А згодом, коли все вляжеться, зосередиться в нас, воно знову вихлюпнеться назовні в наших <br>словах і наших вчинках. Багато що буде неправильно, але багато що буде так, як треба. Тепер ми починаємо свій шлях; ми споглядатимемо <br>світ, бачитимемо, як він живе, говорить, який він насправді. Тепер я хочу бачити все. І хоч те, що я побачу, не буде ще моїм, колись <br>воно зіллється зі мною в єдине ціле і стане мною. Тож подивись на світ, що лежить перед тобою, господи, подивись на те, що навкруг тебе <br>тут, ген там! Лише тоді ти зможеш по-справжньому доторкнутися до цього світу, коли він усотається в тебе, в твою кров, і разом з нею <br>мільйон разів на день обернеться в твоїх жилах. Я так міцно вхоплю його, що він уже більше не випручається. Колись я міцно його вхоплю. <br>Тепер я лише доторкнуся до нього одним пальцем, але це тільки початок. Вітер ущух.
</p><p style="margin-bottom: 15px;">
</p><p style="margin-bottom: 15px;">Люди ще лежали в напівзабутті, неспроможні підвестися й почати новий день з його турботами: розпалювати вогнище, куховарити, рухатися, <br>йти. Вони лежали, блимаючи запорошеними очима. Чулося дихання, спершу уривчасте, потім спокійніше...
</p><p style="margin-bottom: 15px;">
</p><p style="margin-bottom: 15px;">Монтег сів, але пробував устати. Його супутники теж заворушилися. На чорному прузі небокпаю забовваніли перші слабкі відблиски сонця. <br>Повітря було холодне й: пахло вологою.
</p><p style="margin-bottom: 15px;">
</p><p style="margin-bottom: 15px;">Мовчки підвівся Гренджер; лаючись, обмацав руки й ноги; по його щоках котилися сльози. Важко човгаючи, він спустився до річки й <br>подивився вгору проти течії.
</p><p style="margin-bottom: 15px;">
</p><p style="margin-bottom: 15px;">— Все зрівняли з землею, — сказав він після тривалої мовчанки. — Міста нема, лише жменя попелу. Місто щезло. — Він знов помовчав. — <br>Цікаво, чи багато хто розумів, що так буде? Чи багатьох це заскочило зненацька?
</p><p style="margin-bottom: 15px;">
</p><p style="margin-bottom: 15px;">Хтось дістав з кишені шматок паперу, чиркнув сірником, підпалив його, на вогник поклали суху траву й листя, потім підкинули гілочок. <br>Вологе віття сичало й тріскотіло, але зрештою зайнялось, і вогнище розгорілося в ранішньому повітрі. Зійшло сонце. Люди мовчки <br>присунулися до багаття, незграбно схиляючись над вогнем. Перші промені сонця торкнулись їхніх потилиць.
</p><p style="margin-bottom: 15px;">
</p><p style="margin-bottom: 15px;">Гренджер розгорнув промаслений папір і вийняв шматок бекону.
</p><p style="margin-bottom: 15px;">
</p><p style="margin-bottom: 15px;">— Поснідаємо, а тоді повернемо назад і подамося проти течії. Ми там будемо потрібні.
</p><p style="margin-bottom: 15px;">
</p><p style="margin-bottom: 15px;">Хтось подав невеличку сковорідку, на неї поклали бекон і поставили на вогонь. За хвилину бекон уже шкварчав і підстрибував, сповнюючи <br>ранкове повітря смачним запахом. Люди мовчки спостерігали за цим дійством.
</p><p style="margin-bottom: 15px;">
</p><p style="margin-bottom: 15px;">— Фенікс, — раптом сказав Гренджер.
</p><p style="margin-bottom: 15px;">
</p><p style="margin-bottom: 15px;">— Що?
</p><p style="margin-bottom: 15px;">
</p><p style="margin-bottom: 15px;">— Колись, у давнину, жив на світі дурний птах на ймення Фенікс. Кожні кілька сотень років спалював себе на вогнищі. Мабуть, той птах <br>був кровним родичем людини. Але, згорівши, він щоразу відроджувався, поставав з попелу. І ми, люди, схожі на цього птаха, але маємо <br>одну перевагу — ми знаємо, яку дурницю робимо. Ми знаємо всі дурниці, які наробили за тисячі років. А що ми це знаємо й завжди можемо <br>озирнутись на них, то можна сподіватися: коли-небудь ми перестанемо розпалювати ці погребальні багаття і стрибати в вогонь. Кожне <br>покоління залишає нам людей, які пам'ятають про помилки людства.
</p><p style="margin-bottom: 15px;">
</p><p style="margin-bottom: 15px;">Він зняв сковорідку з вогню; почекавши, поки бекон трохи остигне, всі заходилися їсти.
</p><p style="margin-bottom: 15px;">
</p><p style="margin-bottom: 15px;">— Тепер підемо проти течії, — вів далі Гренджер. — І пам'ятайте одну важливу річ: самі ми нічого не варті. Ми — ніщо. Але те, що ми <br>зберігаємо в собі, колись може допомогти людям. Проте навіть тоді, коли ми вільно мали в руках книжки, то не користувалися з усього, що <br>вони нам давали. Ми й далі паплюжили пам'ять померлих. Ми плювали на могили тих, хто жив до нас. Невдовзі — за тиждень, місяць, за рік — *PADE_END*<br>ми зустрінемо багатьох самотніх людей. І коли вони нас запитають, що ми робимо, ми скажемо: згадуємо. І тому зрештою переможемо. Колись <br>ми згадаємо так багато, що зробимо найбільший в історії екскаватор, викопаємо найглибшу з усіх могилу і навіки поховаємо в ній війну. А <br>тепер готуймося в дорогу. Насамперед ми повинні побудувати фабрику дзеркал і цілий рік випускати дзеркала, дзеркала й нічого більше, <br>щоб люди могли добре роздивитися себе в них.
</p><p style="margin-bottom: 15px;">
</p><p style="margin-bottom: 15px;">Вони поснідали й загасили багаття. День розгорявся дедалі яскравіше, наче хтось підкручував гніт у величезній лампі. В кронах дерев <br>влаштовувалися птахи, які покинули були свої гнізда, а тепер повернулись назад.
</p><p style="margin-bottom: 15px;">
</p><p style="margin-bottom: 15px;">Монтег рушив на північ. Озирнувшись, він побачив, що всі йдуть слідом за ним. Здивований, він ступив убік, щоб пропустити Гренджера, <br>але той лише подивився на нього й кивнув. Монтег пішов уперед. Він глянув на річку, на небо, на іржаву колію, що бігла назад, туди, де <br>були ферми й сараї, повні сіна, куди вночі приходили втікачі з міста. Колись, потім, через місяць чи через півроку, але не пізніше ніж <br>через рік, він знову, вже сам, пройде по цих місцях і йтиме доти, доки наздожене тих, хто пройшов цим шляхом раніше за нього.
</p><p style="margin-bottom: 15px;">
</p><p style="margin-bottom: 15px;">А тепер перед ним лежала довга дорога; вони йтимуть Цілий ранок, до полудня; і коли вони йшли мовчки, то тільки з однієї причини: <br>кожному було про що подумати, кожному було що згадати. Пізніше, коли сонце підіб'ється високо й зігріє їх, вони почнуть розмовляти чи <br>просто розказувати про те, що вони запам'ятали, щоб пересвідчитися: все це збереглося в їхніх головах. Монтег відчув, що і в ньому <br>повільно прокидаються, оживають слова. І коли настане його черга, що він скаже? Що він цього дня може сказати таке, щоб хоч трохи <br>полегшити їм шлях? На все свій час. Так. Час руйнувати і час будувати. Так. Час мовчати і час говорити. Авжеж, це так. Але що це? Що? Є <br>щось таке, щось є, є...
</p><p style="margin-bottom: 15px;">
</p><p style="margin-bottom: 15px;">"...І по цей бік, і по той бік ріки — дерево життя, що родить дванадцять разів, кожного місяця приносячи плід . свій; а листя дерева <br>зцілює народи".
</p><p style="margin-bottom: 15px;">
</p><p style="margin-bottom: 15px;">Так, думав Монтег, ось що я скажу їм опівдні. Опівдні... Коли ми прийдемо до міста.
</p><p style="margin-bottom: 15px;">
</p><p style="margin-bottom: 15px;">--------------
</p><p style="margin-bottom: 15px;">
</p><p style="margin-bottom: 15px;">Примітки:
</p><p style="margin-bottom: 15px;">
</p><p style="margin-bottom: 15px;">[1] Джефферсон Томас (1743-1826) — американський просвітитель, третій президент США, автор проекту Декларації незалежності.
</p><p style="margin-bottom: 15px;">
</p><p style="margin-bottom: 15px;">[2] Торо Генрі Девід (1817-1862) — американський письменник, мислитель.
</p><p style="margin-bottom: 15px;">
</p><p style="margin-bottom: 15px;">[3] Автор вірша — англійський поет XIX ст. Метью Арнольд.
</p><p style="margin-bottom: 15px;">
</p><p style="margin-bottom: 15px;">[4] Сідні Філіп (1554-1586) — англійський письменник.
</p><p style="margin-bottom: 15px;">
</p><p style="margin-bottom: 15px;">[5] Поп Александр (1688-1744) — англійський поет. Тут ідеться про його поему "Дослід про людину".
</p><p style="margin-bottom: 15px;">
</p><p style="margin-bottom: 15px;">[6] Валері Поль (1871-1945) — французький поет.
</p><p style="margin-bottom: 15px;">
</p><p style="margin-bottom: 15px;">[7] Гарді Томас (1840-1928) — англійський письменник-реаліст.
</p><p style="margin-bottom: 15px;">
</p><p style="margin-bottom: 15px;">[8] Ортега-І-Гассет Хосе (1883-1955) — іспанський філософ-ідеаліст і публіцист.
</p><p style="margin-bottom: 15px;">
</p><p style="margin-bottom: 15px;">[9] Пейн Томас (1737-1809) — американський просвітитель.
</p><p style="margin-bottom: 15px;">
</p><p style="margin-bottom: 15px;">[10] Макіавеллі Нікколо (1469-1527) — італійський мислитель, письменник.
</p><p style="margin-bottom: 15px;">
</p><p style="margin-bottom: 15px;">[11] Статус-кво (лат.) — становище, що існувало або існує в якийсь визначений момент. Образно — щось незмінне, застигле.
*PADE_END*</p><p style="margin-bottom: 15px;">
</p><p style="margin-bottom: 15px;">--— КІНЕЦЬ —--</p>